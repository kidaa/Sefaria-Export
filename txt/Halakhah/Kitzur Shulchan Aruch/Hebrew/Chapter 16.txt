Kitzur Shulchan Aruch
קיצור שלחן ערוך
Chapter 16
http://www.kitzur.net/main.php?siman=16



קיצור שלחן ערוך

Siman 1



Siman 2



Siman 3



Siman 4



Siman 5



Siman 6



Siman 7



Siman 8



Siman 9



Siman 10



Siman 11



Siman 12



Siman 13



Siman 14



Siman 15



Siman 16

קריאת-שמע ושלש ברכותיה שהן: יוצר אור, אהבה רבה, אמת ויציב, - וכן במעריב קריאת-שמע וברכותיה הן חמורים יותר מפסוקי דזמרה, והן נחלקים לפרקים, ואלו הן בין הפרקים, בין יוצר המאורות לאהבה רבה, בין הבוחר בעמו ישראל באהבה, לשמע ישראל, בין ובשעריך לוהיה אם שמע, בין על הארץ לויאמר
בין הפרקים מתר לומר אמן, על כל ברכה שהוא שומע, ומכל-שכן דמתר לענת לקדשה ולקדיש ולברכו, אבל ברוך-הוא וברוך-שמו לא יאמר וגם אם שומע שהקהל אומרים קריאת-שמע. לא יאמר עמהם את הפסוק שמע ישראל, אלא יאמר מה שהוא אומר בקול-רם כדרך שאומרים הקהל שמע ישראל, שיהא נראה כאלו קורא עמהם
באמצע הפרק, אינו עונה אמן רק אחר ברכת האל הקדוש, ואחר ברכת שומע תפלה, ובקדיש יאמר: אמן יהא שמיה רבא מברך לעלם ולעלמי עלמיא, וכשאומר השליח-צבור דאמירן בעלמא ואמרו אמן, יאמר גם-כן אמן, ושאר אמנים שבקדיש לא יענה, שאינם מעקר הקדיש, ובקדשה ישתק וישמע מהשליח-צבור, ויאמר עם הקהל קדוש, קדוש, קדוש ה' צבאות מלא כל הארץ כבודו, וישתק ויאמר עם הקהל ברוך כבוד ה' ממקומו, ויותר לא יאמר, שאינו מעקר הקדשה, ואם שומע ברכו, בין ברכו, בין מן השליח-צבור בין מן העולה לתורה, עונה ברוך ה' המברך לעולם ועד וגם אמן, שאחר ברכות העולה, ואם הקהל אומרים מודים, ישחה גם-כן. ויאמר מודים אנחנו לך ולא יותר, ואם שומע קול רעם יש-אומרים דמתר לו גם-כן להפסיק ולברך ויש-אומרים דלא יפסיק בזה. - בכור שור
אלו ההפסקות שאמרנו שמתר להפסיק באמצע הפרק, אם הוא בברכות, יכון שיהא ההפסק היכא דסליק ענינא, ואם הוא בקריאת-שמע, יכון שיהא ההפסק בין פסוק לפסוק, ואם אי-אפשר מתר לו להפסיק אפלו באמצע הפסוק, ויתחיל אחר-כך מתחלת הפסוק
מה שאמרנו שמתר להפסיק באמצע הפרק לדברים שאמרנו, אינו הדין בפסוק שמע ישראל וברוך שם כבוד מלכותו לעולם ועד, כי בהם אסור להפסיק בכל ענין, ואפלו המלך שואל בשלומו לא יפסיק להשיבו, ובין אני ה' אלהיכם לאמת ויציב גם-כן לא יפסיק כלל משום דכתיב בקרא ה' אלהים אמת לכך אין מפסיקין בין אלהיכם לאמת, ונכון לזהר שלא להפסיק, עד לאחר שאמר, גם תבת ויציב, - לפי שגם הוא לשון אמת ואחר-כך יכול להפסיק, כמו במקום אחר באמצע פרק - דין לשאל בשלום ולהשיב שלום, בזמן הזה אין מקפידין, ואין להפסיק בזה אפלו בין הפרקים. סימן ס"ו