{
    "versionTitle": "Genesis Rabbah 75:5", 
    "sectionNames": [
        "Chapter", 
        "Paragraph"
    ], 
    "language": "he", 
    "title": "Bereishit Rabbah", 
    "text": [
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [
            "\"וַיְהִי רָעָב בָּאָרֶץ וַיֵּרֶד אַבְרָם מִצְרַיְמָה לָגוּר\" כתיב (תהלים לג, יח ): \"הִנֵּה עֵין ה' אֶל יְרֵאָיו לַמְיַחֲלִים לְחַסְדּוֹ\" - \"הנה עין ה' אל יראיו\" זה אברהם שנאמר (בראשית כב, יב ): \"כי עתה ידעתי כי ירא אלהים אתה\" \"למיחלים לחסדו\" שנאמר (מיכה ז, כ ): \"תתן אמת ליעקב חסד לאברהם וגו'\" (יט): \"להציל ממות נפשם\" ממיתתו של נמרוד \"ולחיותם ברעב\" \"ויהי רעב בארץ וירד אברם מצרימה לגור שם\":", 
            "\"ויהי רעב בארץ\" רבי פנחס בשם רבי חנין דציפורין פתח (תהלים צד, יב ): \"אשרי הגבר אשר תיסרנו יה\" ואם בא להקפיד \"ומתורתך תלמדנו\" מה כתיב באברהם \"ואברכך ואגדלה שמך\" כיון שיצא קפץ עליו רעבון ולא קרא תגר ולא הקפיד אלא \"וירד אברם מצרימה לגור שם\". \"ויהי רעב בארץ\" רבי יהושע בן לוי פתח (תהלים קיא, ה ): \"טרף נתן ליראיו\" טירוף נתן ליראיו בעולם הזה אבל לעתיד לבא \"יזכור לעולם\" מה כתיב באברהם \"ואברכך ואגדלה שמך\" כיון שיצא קפץ עליו רעבון ולא הקפיד ולא קרא תגר אלא \"ויהי רעב בארץ וירד אברם מצרימה לגור שם\":", 
            "\"[וַיְהִי רָעָב בָּאָרֶץ]\" עשרה רעבון באו לעולם אחד בימי אדם הראשון, וכוליה עניינא עד ואחד לעתיד לבא (עמוס ח, יא ): \"[והשלחתי רעב בארץ] לא רעב ללחם ולא צמא למים כי אם לשמוע את דברי ה'\" כדלעיל מן האדמה אשר אררה כו' (בר\"ר כה, ג ) ר' הונא ור' ירמיה בשם ר' שמואל בר רבי יצחק עיקר אוותנטיאה שלו לא היתה אלא בימי דוד ולא היה ראוי לבא אלא בימי שאול אלא על ידי שהיה שאול גרופות של שקמה וגלגלו הקדוש ברוך הוא והביאו בימי דוד שילו חטייה ויוחנה משתלמא לפיכך כלם לא באו אלא בימי בני אדם גבורים שהם יכולים לעמוד בהן ולא בימי בני אדם שפופים שאינן יכולים לעמוד בהן. א\"ר חייא רבה משל לזגג שהיה בידו קופה מלאה כוסות ודייטרוטין ובשעה שהיה מבקש לתלות את קופתו היה מביא יתד ותוקעה ונתלה בה ואח\"כ היה תולה את קופתו לפיכך לא באו בימי בני אדם שפופים אלא בימי בני אדם גבורים שהן יכולים לעמוד בהם. רבי ברכיה הוי קרי עליהון (ישעיה מ, כט ): \"נותן ליעף כח\". רבי ברכיה בשם ר' חלבו אמר שנים באו בימי אברהם רבי הונא בשם ר' אחא א' בימי למך וא' בימי אברהם רעב שבא בימי אליהו רעב של בצורת היה רעב שבא בימי אלישע רעב של מהומה היה רעב שבא בימי שפוט השופטים רבי הונא בשם רבי דוסא מ\"ב סאין היו ונעשו מ\"א והא תני לא יצא אדם לח\"ל אלא אם כן סאתים של חטים הולכות בסלע אר\"ש בן יוחאי אימתי בזמן שאינו מוצא ליקח אבל אם היה מוצא ליקח אפי' סאה בסלע לא יצא לח\"ל:", 
            "\"וַיְהִי כַּאֲשֶׁר הִקְרִיב לָבֹא מִצְרַיְמָה\" כל השנים הללו הוא עמה ועכשיו הוא אומר לה \"הִנֵּה נָא יָדַעְתִּי כִּי אִשָּׁה יְפַת מַרְאֶה אָתְּ\" אלא שע\"י הדרך אדם מתבזה וזו עמדה ביפיה. ר' זעירא בשם רבי סימון אמר הלכנו בארם נהרים ובארם נחור ולא מצאנו אשה נאה כמותך עכשיו שאנו נכנסים למקום כעורים ושחורים \"אמרי נא אחותי את וגו'\". ר' פנחס בשם רבי אבון אמר ב' בני אדם היו עיקר ועשו עצמן טפילה ונעשו טפילה אברהם וברק ברק (שופטים ד, ו ): \"ותשלח ותקרא לברק בן אבינועם מקדש נפתלי ותאמר אליו הלא צוה ה' אלהי ישראל לך ומשכת בהר תבור ולקחת עמך עשרת אלפים וגו'\" (ח): \"ויאמר אליה ברק אם תלכי עמי והלכתי ואם לא תלכי עמי לא אלך\" רבי יהודה ורבי נחמיה רי\"א אם תלכי עמי לקדש אלך עמך לחצור ואם לא תלכי עמי לקדש לא אלך עמך לחצור. רבי נחמיה אמר אם תלכי עמי לשירה אלך עמך למלחמה ואם לא תלכי עמי לשירה לא אלך עמך למלחמה. (ט): \"ותאמר הלוך אלך עמך אפס כי לא תהיה תפארתך\" א\"ר ראובן לשון יוני היא אפס אמרה לו מה את סבור שתפארתה של שירה נמסרה לך לבדך אתמהא ונעשה טפילה (שם ה, א): \"ותשר דבורה וברק בן אבינועם\". אברהם היה עיקר \"ויקח אברהם את שרי אשתו\" עשה עצמו טפילה \"אמרי נא אחותי את\" ונעשה טפילה לה \"ולאברם היטיב בעבורה\":", 
            "\"ויהי כבא אברם מצרימה ויראו המצרים\" ושרה היכן היתה נתנה בתיבה ונעל בפניה כיון דמטא למכסא אמרין ליה הב מכסא אמר אנא יהיב מכסא אמרין ליה מאנין את טעין אמר אנא יהיב דמאנין אמרין ליה דהב את טעין אמר אנא יהיב מן דדהב אמרו ליה מטכסין את טעין אמר דמטכסי אנא יהיב מרגלין את טעון אמר אנא יהיב דמרגלין אמרין ליה לא אפשר אלא דפתחת וחמית לן מה בגוה כיון שפתחה הבהיקה כל ארץ מצרים מזיוה. ר' עזריה ור' יונתן בר חגי משם רבי יצחק אמרי איקונין של חוה נמסרו לראשי הדורות להלן כתיב (מ\"א א, ד ): \"והנערה יפה עד מאד\" מגעת עד איקונין של חוה ברם הכא כי יפה היא מאד מאד מאיקונין של חוה. \"ויראו אותה שרי פרעה\" רבי יוחנן אמר מתעלה והולכת חד אמר אנא יהיב מאה דינרין ואיעלל עמה וחד אמר אנא יהיב מאתן ואיעלל עמה אין לי אלא בעליתן בירידתן מניין תלמוד לומר (ירמיה לח, יג ): \"וימשכו את ירמיהו בחבלים ויעלו אותו מן הבור\" מעלין אותו אין לי אלא בעולם הזה בעולם הבא מנין תלמוד לומר (ישעיה יד, ב ): \"ולקחום עמים והביאום אל מקומם\":", 
            "\"ולאברם היטיב בעבורה ויהי לו צאן ובקר וגו'\" \"ויצו עליו פרעה אנשים וישלחו אותו\" ר' פנחס בשם רבי הושעיא רבה אמר אמר הקב\"ה לאברהם אבינו צא וכבוש את הדרך לפני בניך. את מוצא כל מה שכתוב באברהם כתיב בבניו: באברהם כתיב \"ויהי רעב בארץ\" בישראל כתיב (שם מה, ו) \"כי זה שנתים הרעב בקרב הארץ\" באברהם כתיב \"וירד אברם מצרימה לגור שם\" ובישראל כתיב (במדבר כ, טו ): \"וירדו אבותינו מצרימה\" באברהם כתיב \"לגור שם\" ובישראל כתיב (בראשית מז, ד ): \"לגור בארץ באנו\" באברהם כתיב \"כי כבד הרעב בארץ כנען\" בישראל כתיב (בראשית מג, א ): \"והרעב כבד בארץ\" באברהם כתיב \"ויהי כאשר הקריב\" בישראל כתיב ופרעה הקריב. באברהם כתיב \"והרגו אותי ואותך יחיו\" ובישראל כתיב (שמות א, כב ): \"כל הבן הילוד היאורה תשליכוהו\". באברהם כתיב \"אמרי נא אחותי את למען ייטב לי בעבורך וגו'\" ובישראל כתיב (שם, כ) \"וייטב אלהים למילדות\" באברהם כתיב \"ויהי כבוא אברם מצרימה\". ובישראל כתיב (שם, א) \"אלה שמות בני ישראל הבאים מצרימה\". באברהם כתיב \"ואברם כבד מאד במקנה\". ובישראל כתיב (תהלים קה, לז ): \"ויוציאם בכסף וזהב\"? באברהם כתיב \"ויצו עליו פרעה\". ובישראל כתיב (שמות יב, לג ): \"ותחזק מצרים על העם\" באברהם כתיב \"וילך למסעיו\"....", 
            "וינגע ה' את פרעה נגעים גדולים וגו' - כתיב (שם צב) צדיק כתמר יפרח. מה התמרה הזו וארז, אין בהם לא עקומים ולא סיקוסים כך הצדיקים אין בהם לא עקומים ולא סיקוסים. מה התמרה וארז, צילן רחוק. כך מתן שכרן של צדיקים רחוק. מה התמרה וארז, לבן מכוון למעלן. כך הצדיקים לבן מכוון להקדוש ברוך הוא, הה\"ד (שם כה) עיני תמיד אל ה' כי הוא יוציא מרשת רגלי. מה תמרה וארז, יש להן תאוה. אף צדיקים יש להן תאוה. ומה היא תאותן? הקב\"ה, שנאמר (שם מא): קוה קויתי ה'. אמר רבי תנחומא: מעשה בתמרה אחת שהיתה עומדת בחמתן ולא היתה עושה פירות. עבר דקלי אחד וראה אותה. אמר: תמרה זו צופה מיריחו, כיון שהרכיבו אותה, עשתה פירות. אי מה התמרה הזו אין עושין ממנה כלים, יכול אף הצדיקים כן, אתמהא?! תלמוד לומר: כארז. אמר רבי הונא: תמן עבדין מיניה מאנין, אי מה הארז אינו עושה פירות, כך הן צדיקים אתמהא?! תלמוד לומר: יפרח. מה תמרה זו, אין בה פסולת אלא תמריה לאכילה, ולולביה להלל, חריות לסכוך, סיבים לחבלים, סנסנים לכברה, שפעת קורות להקרות בהם את הבית. כך הם ישראל, אין בהם פסולת, אלא: מהם בעלי מקרא, מהם בעלי משנה, מהם בעלי תלמוד, מהם בעלי הגדה. מה תמרה זו וארז, כל מי שהוא עולה לראשן ואינו משמר את עצמו הוא נופל ומת. כך כל מי שהוא בא להזדווג לישראל, סוף שהוא נוטל את שלו מתחת ידיהם. תדע לך שכן, שהרי שרה, ע\"י שמשכה פרעה לילה אחת, לקה הוא וביתו בנגעים, הה\"ד (בראשית יב) וינגע ה' את פרעה נגעים גדולים וגו':", 
            "ריש לקיש בשם בר קפרא אמר: פרעה בראתן לקה. אמר רבי שמעון בן גמליאל: מצאני זקן אחד מוכה שחין בציפורין, ואמר לי: כ\"ד מיני שחין הם, ואין לך קשה מכולם, שהאשה רעה לו, אלא ראתן בלבד, ובו לקה פרעה. אמר רבי אחא: אפילו קורות ביתו לקו, והכל היו אומרין: על דבר שרי אשת אברם. אמר רבי ברכיה: עלו דטולמוסין למקרב למסאנא דמטרונא, וכל אותו הלילה היתה שרה שטוחה על פניה ואומרת: רבון העולמים! אברהם יצא בהבטחה ואני יצאתי באמונה, אברהם יצא חוץ לסירה ואני בתוך הסירה. אמר לה הקדוש ברוך הוא: כל מה שאני עושה, בשבילך אני עושה! והכל אומרים: על דבר שרי אשת אברם! אמר רבי לוי: כל אותו הלילה היה מלאך עומד ומגלב בידו. הוה אמר לה: אין אמרת מחי, מחינא. אין אמרת נישבק, שביקנא. וכל כך למה? שהיתה אומרת לו: אשת איש אני, ולא היה פורש. רבי אלעזר תני לה בשם ר\"א בן יעקב: שמענו בפרעה שלקה בצרעת, ואבימלך בעיצור. מנין ליתן את האמור של זה בזה, ושל זה בזה? ת\"ל: על דבר שרה, על דבר על דבר לגזירה שוה:", 
            "ואברם כבד מאד במקנה בכסף ובזהב - הה\"ד (תהלים קה) ויוציאם בכסף וזהב וגו' וילך למסעיו, במסעות שהלך בהן חזר. אמר רבי אלעזר ברבי מנחם: הלך לפרוע הקפותיו. וגם ללוט ההולך את אברם וגו' ד' דברים טובים היו ללוט בעבור אברם. וילך אברם וגו' וילך אתו לוט. וגם ללוט ההולך את אברם, וישב את כל הרכוש וגם את לוט. ויהי בשחת אלהים וגו', ויזכור אלהים את אברהם וישלח את לוט מתוך וגו'. וכנגדו היו בניו צריכים לפרוע לנו טובות, לא דיין שלא פרעו לנו טובות אלא רעות. הה\"ד (במדבר כב) וישלח מלאכים אל בלעם בן בעור וגו'. ועתה לכה נא ארה לי את העם. (שופטים ד) ויאסף אליו את בני עמון ועמלק וילך ויך את ישראל ויירשו את עיר התמרים. (ד\"ה ב כ) ויהי אחרי כן באו בני מואב ובני מדין ועמהם מן העמונים על יהושפט. ועוד כתיב (איכה א): ידו פרש צר על כל מחמדיה. ונכתב חטא שלהם בארבעה מקומות: (דברים כג) לא יבוא עמוני ומואבי על דבר אשר לא קדמו אתכם בלחם ובמים. וכתיב (מיכה ו) עמי זכר נא מה יעץ בלק מלך מואב ומה ענה וגו'. עמדו ד' נביאים וחתמו גזר דינם אלו הם: ישעיה וירמיה, צפניה ויחזקאל ישעיה אמר (ישעיה טו): משא מואב כי בליל שודד ער מואב נדמה כי בליל שודד קיר מואב נדמה. ירמיה אמר (ירמיה מט): לכן הנה ימים באים נאם ה', והשמעתי אל רבת בני עמון תרועת מלחמה, והיתה לתל שממה ובנותיה באש תצתנה, וירש ישראל את יורשיו אמר ה'. יחזקאל אמר (יחזקאל כה): לבני קדם על בני עמון, ונתתיה למורשה, למען לא תזכר בני עמון בגוים, ובמואב אעשה שפטים, וידעו כי אני ה'. צפניה אמר (צפניה ב): לכן חי אני נאם ה' צבאות אלהי ישראל, כי מואב כסדום תהיה, ובני עמון כעמורה וגו':", 
            "היה צאן ובקר ואהלים - רבי טוביה בר יצחק אמר: שני אהלים: רות המואביה ונעמה העמונית. דכוותה: קום קח את אשתך ואת שתי בנותיך וגו'. רבי טוביה בר רבי יצחק אמר: ב' אוהלים. רבי יוסי ברבי יצחק אמר: שתי מציאות: רות המואביה ונעמה העמונית. אמר רבי יצחק (תהלים פט): מצאתי דוד עבדי. היכן מצאתיו? בסדום:", 
            "ויהי ריב בין רועי מקנה אברם ובין רועי מקנה לוט - רבי ברכיה בשם רבי יהודה ב\"ר סימון אמר: בהמתו של אברהם אבינו היתה יוצאה זמומה, ובהמתו של לוט לא היתה יוצאה זמומה. היו אומרים להם רועי אברהם: הותר הגזל?! היו אומרים להם רועי לוט: כך אמר הקב\"ה לאברהם: לזרעך אתן את הארץ הזאת. ואברהם פרדה עקרה ואינו מוליד, למחר הוא מת ולוט בן אחיו יורשו, ואין אכלין, מדידהון אינון אכלין. אמר להם הקדוש ברוך הוא: כך אמרתי לו: לזרעך נתתי. אימתי? לכשיעקרו שבעה עממים מתוכה. והכנעני והפרזי אז יושב בארץ, עד עכשיו מתבקש להם זכות בארץ:", 
            "ויאמר אברם אל לוט אל נא תהי מריבה ביני ובינך וגו' - רבי עזריה בשם ר\"י ב\"ר סימון אמר: כשם שהיה ריב בין רועי אברם ובין רועי לוט, כך היה ריב בין אברם ללוט, הדא הוא דכתיב: ויאמר אברם אל לוט אל נא תהי מריבה ביני ובינך וגו'. וכי אחים היו? אלא שהיה קלסתר פניו דומה לו. הלא כל הארץ לפניך הפרד נא מעלי אמר רבי חלבו: הבדל נא אין כתיב כאן, אלא הפרד. מה הפרדה הזו אינה קולטת זרע, כך א\"א לאותו האיש להתערב בזרעו של אברהם. אם השמאל ואימינה ואם הימין ואשמאילה אמר ליה: אם את לשמאלה, אנא לדרומה. ואם אנא לדרומה, את לשמאלה. אמר רבי יוחנן: לשני בני אדם שהיו להם שתי כורים, אחד של חטים ואחד של שעורים. אמר ליה: אם חטייא דידי, שערי דידך. ואם שערי דידך, חטייא דידי. מן כל אתר חטייא דידי! כך, אם השמאל ואימינה, ואם הימין ואשמאילה . אמר רבי חנינא בר יצחק: ואשמאלה אין כתיב כאן, אלא ואשמאילה מן כל אתר, אנא משמאיל לההוא גברא:", 
            "ויאמר אברם אל לוט אל נא תהי מריבה ביני ובינך וגו' - רבי עזריה בשם ר\"י ב\"ר סימון אמר: כשם שהיה ריב בין רועי אברם ובין רועי לוט, כך היה ריב בין אברם ללוט, הדא הוא דכתיב: ויאמר אברם אל לוט אל נא תהי מריבה ביני ובינך וגו'. וכי אחים היו? אלא שהיה קלסתר פניו דומה לו. הלא כל הארץ לפניך הפרד נא מעלי אמר רבי חלבו: הבדל נא אין כתיב כאן, אלא הפרד. מה הפרדה הזו אינה קולטת זרע, כך א\"א לאותו האיש להתערב בזרעו של אברהם. אם השמאל ואימינה ואם הימין ואשמאילה אמר ליה: אם את לשמאלה, אנא לדרומה. ואם אנא לדרומה, את לשמאלה. אמר רבי יוחנן: לשני בני אדם שהיו להם שתי כורים, אחד של חטים ואחד של שעורים. אמר ליה: אם חטייא דידי, שערי דידך. ואם שערי דידך, חטייא דידי. מן כל אתר חטייא דידי! כך, אם השמאל ואימינה, ואם הימין ואשמאילה. אמר רבי חנינא בר יצחק: ואשמאלה אין כתיב כאן, אלא ואשמאילה מן כל אתר, אנא משמאיל לההוא גברא:", 
            "וה' אמר אל אברם וגו' - ר' יודה אומר: כעס היה לאבינו אברהם, בשעה שפירש לוט בן אחיו מעמו. אמר הקב\"ה: לכל הוא מדבק וללוט אחיו אינו מדבק?! רבי נחמיה אמר: כעס היה לו להקדוש ברוך הוא, בשעה שהיה מהלך לוט עם אברהם אבינו. אמר הקב\"ה: אני אמרתי לו: לזרעך נתתי את הארץ הזאת, והוא מדביק את לוט בן אחיו, כדי לירשו?! א\"כ ילך ויביא לו שני פרסתקין מן השוק, ויורישם את שלו, כמו שהוא רוצה בן אחיו?! הה\"ד (משלי כב): גרש לץ ויצא מדון.גרש לץ, זה לוט. ויצא מדון, ויהי ריב בין רועי אברם וגו'. וישבות דין וקלון. ויאמר אברם אל לוט אל נא תהי מריבה וגו' (שם) אהב טהר לב וחן שפתיו רעהו מלך. הקדוש ברוך הוא אוהב כל מי שהוא טהר לב, ומי שיש לו חן בשפתיו. מלך הוא רעהו, זה אברהם, שהיה תמים וטהר לבב, ונעשה אוהבו של מקום, שנאמר: זרע אברהם אוהבו, ולפי שהיה לו חן בשפתיו, שנאמר (איוב מא): ודבר גבורות וחין ערכו, נעשה לו הקב\"ה כריע, שמתוך אהבה שאהבו. אמר לו: לזרעך נתתי את הארץ הזאת:", 
            "וה' אמר אל אברם אחרי הפרד לוט כי את כל הארץ אשר אתה רואה לך אתננה גו' ושמתי את זרעך כעפר הארץ. מה עפר הארץ, מסוף העולם ועד סופו, כך בניך יהיו מפוזרים מסוף העולם ועד סופו. ומה עפר הארץ אינו מתברך אלא במים, אף ישראל אינן מתברכין אלא בזכות התורה, שנמשלה למים. ומה עפר מבלה את כלי מתכות והוא קיים לעולם, כך ישראל כל עובדי כוכבים בטלים והם קיימים. ומה עפר, עשויה דייש, אף בניך, עשויין דייש לעובדי כוכבים, הדא הוא דכתיב (ישעיה נא): ושמתיה ביד מוגיך וגו'. מה הוא מוגיך? אילן דממיגין מכתיך, דמלחלחין מחתיך, אפילו כן, לטובתיך משקשקין ליך מן חוביך. היך מה דאת אמר (תהלים סה): ברביבים תמוגגנה. (ישעיה נא) אשר אמרו לנפשך שחי ונעבורה. מה היו עושים להם? מרביצים אותן בפלטריות, ומעבירין רדיה עליהם. רבי עזריה משם ר' אחא: סימן דא סימן טב. מה פלטייא זו מבלה את העוברים ואת השבים והיא קיימת לעולם, כך בניך מבלים את כל העובדי כוכבים, והן קיימים לעולם:", 
            "קום התהלך בארץ - תני הלך בשדה בין לארכה בין לרחבה, קנה עד מקום שהלך, כדברי רבי אליעזר, שהיה ר' אליעזר אומר: הילוך קנה. וחכמים אומרים: לא קנה, עד שיהלך לארכה ולרחבה. אמר רבי יעקב בן זבדי: טעמיה דר' אליעזר קום התהלך בארץ וגו'."
        ]
    ], 
    "versionSource": "http://en.wikipedia.org/wiki/Vayishlach#cite_ref-77", 
    "heTitle": "בראשית רבה", 
    "categories": [
        "Midrash", 
        "Aggadic Midrash", 
        "Midrash Rabbah"
    ]
}