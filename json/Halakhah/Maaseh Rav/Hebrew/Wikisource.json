{
    "versionTitle": "Wikisource", 
    "sectionNames": [
        "Siman", 
        ""
    ], 
    "language": "he", 
    "title": "Maaseh Rav", 
    "text": [
        [
            "לקום בחצות ולעשות תקון חצות:..."
        ], 
        [
            "מי שנעור כל הלילה נוטל ידיו ומברך אבל לא ברכת התורה. ואם חזר וישן ביום צריך לברך ברכת התורה:"
        ], 
        [
            "עיקר נטילת ידים לתפילה נתקן, ולכן יש ליטול ולברך לכל תפילה. ויקפיד לכתחילה ליטול בכלי כמו לאכילה. ובשחרית יש לסמוך ברכת על נטילת ידים לתפילה. ולא יאמר אותו תיכף כשקם כשאין דעתו להתפלל מיד ובלבד שלא ישכח:"
        ], 
        [
            "נטילת ידים לסעודה וכן בשחרית יד ימין תחילה:"
        ], 
        [
            "בשחרית מערה ד' פעמים. ג' פעמים להעביר רוח אעה, ופעם רביעית לטהר המים שנטמאו:"
        ], 
        [
            "ברכת אלהי נשמה סמוכה לברכת אשר יצר (עי' שו\"ע שלו סי' ד ס\"ק ג):"
        ], 
        [
            "כל הברכות אשר נתן וכו' עד וידבר יאמר תיכף כשקם ממטתו אפילו קודם שיאור היום, וידבר וימתין עד שיאור היום (עי' במגן אברהם סי' מו ס\"ק יג):\n"
        ], 
        [
            "ברכות התורה נתקן לאמרו קודם פ' התמיד (עי' שו\"ע שלו סי' מו ס\"ק יז). ואם רוצה ללמוד קודם שיאור היום יאמר ברכות התורה אחר סדר ברכות השחר קודם שלומד:\n"
        ], 
        [
            "כל ברכות השחר אם שכח לאומרן תיכף יש שהות לאומרן כל היום וגם בלילה עד השינה, חוץ מברכת התורה שכבר נפטר באהבה רבה (עי' שו\"ע שלו סי' מז ס\"ק ז). ולכן ביום כיפור שאין אומרים ברכת שעשה לי כל צרכי וברכת המעביר שינה יאמר אותן בלילה תיכף כשנועל מנעליו וכשרוחץ פניו (עי' בש\"ע שלו סי' מו ס\"ק טו):\n"
        ], 
        [
            "מרחץ לא הוי הפסק לברכת התורה וכ\"ש שינה (פעולת שכיר: נראה דר\"ל שינת עראי ועי' בשו\"ע שלו סי' מז ס\"ק ט, י, יא):\n"
        ], 
        [
            "דיוקים בנוסח ברכות השחר: אשר נתן לשכוי וכו'. שעשה לי כל צרכי. המכין מצעדי גבר. ואומרים \"פעמים בכל יום שמע ישראל אתה הוא\" או \"פעמים בכל יום ה' אלהינו ה' אחד אתה הוא וכו' (פעולת שכיר: עי' בש\"ע שלו סי' מו ס\"ק יט. ול\"נ שאין נכון וכו'. ובסי' ס סעיף ד ודו\"ק) ברוך אתה ה' המקדש שמו ברבים:\n"
        ], 
        [
            "לומר אחר פרשת התמיד פסוק והפשיט עד ריח ניחוח:"
        ], 
        [
            "ציצית י\"ב אגודלין, וגדיל שליש. היינו כל פרשה רוחב אצבע אגודל:"
        ], 
        [
            "ברכת ציצית: בכל פעם שמתעטף מברך אפילו כמה פעמים ביום (עי' בשו\"ע שלו סי' ח ס\"ק כח) (פעולת שכיר:...#):\n"
        ], 
        [
            "מברך ולובש ומכסה ראשו בטלית וא\"צ להתעטף כעטיפת ישמאלים (עי' בשו\"ע שלו סי' ח ס\"ק ד):"
        ], 
        [
            "גם על טלית קטן נוסח הברכה להתעטף בציצית (עיי\"ש ס\"ק יד):"
        ], 
        [
            "בגד פשתים אל יטיל בהם שום ציצית (עי' שו\"ע שלו סי' ט ס\"ק ח). אך יעשה טלית קטן של צמר וציצית של צמר, ואם לאו של שאר מינים, וציצית של פשתן. וכן לובש מתחת לבגדיו כעין טלית גדול של צמר גפן (פעולת שכיר: ומה שלא לבש ט\"ק של צמר שמענו טעם בדבר):\n"
        ], 
        [
            "זמן הנחת תפילין כאחרים (ברכות דך ט). ולילך בהם כל היום אפילו משא ומתן מותר, ואכילת עראי גם כן מותר. רק דברים בטלים אסור. ואם חושש ליהורא בפני הבריות מותר בשל יד לבד. ומ\"מ טוב לעשות של ראש קטן והרצועות יהיה גם כן מכוסות של ראש מלילך בשל יד לבד:\n"
        ], 
        [
            "התפילין של ראש הבתים צריכין להיות פתוחות ולא מדובקים בדבק:"
        ], 
        [
            "תפילין כל מה שהם בגובה הראש משובח. והקשר צ\"ל תחת שפוע הקדקוד:"
        ], 
        [
            "מקום תפילה של יד פלג זרוע פי' פלג האמצעי לאפוקי רובע זרוע למעלה ורובע זרוע למטה (עיין ש\"ע שלו סי' כ\"ז ס\"ק ה' וס\"ק י\"ט):\n"
        ], 
        [
            "סח מברך שתים לא סח מברך אחת כפי' רש\"י ז\"ל דאם לא סח יברך על של יד ועל של ראש אחת להניח ואם סח יברך על ש\"ר על מצות תפלין:\n"
        ], 
        [
            "צריך לברך בבל פעם שמניח אפי' כמה פעמים ביום:"
        ], 
        [
            "מותר להשתין בתפלין כשהם בראשו בבהכ\"ס עראי כמבואר בשו\"ע:"
        ], 
        [
            "להתפלל שחרית כותיקין ובלבד עם מנין עשרה דוקא:"
        ], 
        [
            "הש\"ץ מתחיל מברוך שאמר וא\"א מזמור שיר חנוכת הבית. ולא שאר פסוקים בצבור קודם תפלה ולא אחר תפלה רק שיר של יום:\n"
        ], 
        [
            "מותר לישב בפסוקי דזמרה עד הקדיש שקודם ברכו:"
        ], 
        [
            "בפסד\"ז אתה ה' לא תכלא רחמיך ממני ביו\"ד והאומר בוא\"ו שבוש הוא בידו. באשרי זכר רב טובך ב' סגלין:"
        ], 
        [
            "שירת הים עד ה' ימלוך לעולם ועד ויאמר אחריו כי לה' המלוכה כו' ואין אומרים פסוק כי בא סוס פרעה כו':"
        ], 
        [
            "א\"א ובתורתך כתוב לאמר שמע ישראל כו' קודם ישתבח כי צריך להיות מן ויושע עד ה' ימלוך ח\"י שמות ומן אז ישיר עד ישתבח ג\"כ ח\"י שמות ואין להוסיף:\n"
        ], 
        [
            "אין לומר הי\"ג שבחים בנשימה אחת. רק שלא יפסיק ביניהם בדבור ח\"ו:"
        ]
    ], 
    "versionSource": "http://he.wikisource.org/wiki/%D7%9E%D7%A2%D7%A9%D7%94_%D7%A8%D7%91_%D7%94%D7%9C%D7%9B%D7%95%D7%AA_%D7%91%D7%A8%D7%9B%D7%95%D7%AA_%D7%94%D7%A9%D7%97%D7%A8", 
    "heTitle": "מעשה רב", 
    "categories": [
        "Halakhah"
    ]
}