Be'er Mayim Chaim
באר מים חייים
Published by Gross Bros.
Hebrew books Chafetx Chayim 1989



באר מים חייים

Chapter 1

אמת גמור. ולפי שזה הוא הטעות הראשון שרגילין העולם לטעות בו על כן אביא לך על זה ג' עדים מן הגמרא ואחר כך מכל הפוסקים דאיסורו הוא אפילו על אמת. וזה, דגרסינן במועד קטן (ט"ו ע"א) מנלן דאי מיתפקר בשלוחא דבי דינא, ואתי ואמר, לא מיתחזי כלישנא בישא, דכתיב העיני האנשים ההם תנקר, ועיין בפירוש רש"י בד"ה דאי מיתפקר, שפירש שחירף שליח בית דין ושליח אמר חרפני, ועל זה מייתי הגמרא ראיה מקרא העיני וכו' ואשליח קאי, ומסתמא אמר לו השליח למשה רבינו דבר זה וכפירוש רש"י בד"ה העיני, אלמא דשלוחא דבי דינא מותר לומר, הרי דלפירש"י הענין הזה קאי על לשון הרע, והשליח היה יודע בעצמו שהדבר הזה הוא אמת שחרפוהו דתן ואבירם שאמרו לו העיני האנשים ההם תנקר, כאדם שתולה קללתו בחבירו וכדפירש"י בחומש, ואפילו הכי משמע בהדיא מהגמרא דאי לאו שלוחא דבי דינא היה אסור לספר. ואפילו לפי גירסת הרא"ש והר"ן דהענין הזה איירי ברכילות כמו שנבאר לקמן, מכל מקום לענין דינא לא מצינו שיחלקו על פירש"י, דכי היכי דלדידהו איירי הגמרא לענין רכילות ועל-כרחך דאסור אפילו על אמת אי לאו שלוחא דבי דינא וכמו שנבאר אי"ה לקמן בתחלת חלק שני, כן הוא הדין בלשון הרע. הרי דאיסור לשון הרע הוא אפילו על אמת. ועוד ראיה מדחשב בסוטה בסוף פרק אלו נאמרין ד' כיתות שאינם מקבלים פני שכינה ובתוכם כת שקרנים כת מספרי לשון הרע ואי לשון הרע אינו אסור רק בשקר אמאי חשב להו בשתים כמו שכתב רבינו יונה ראיה זו בשערי תשובה. ועוד ראיה מדאיתא בבבא בתרא (קס"ד ע"ב) ההוא שטר מקושר דאתא לקמיה דרבי, אמר רבי אין זמן בזה וכו' הדר חזא ביה רבי בבישות אמר ליה לאו אנא כתבתיה ר' יהודא הייטא כתביה, אמר ליה רבי לרבי שמעון בריה כלך מלשון הרע הזה, ופירש רשב"ם לא היה לך להטיל האשמה עליו אלא היה לך לומר איני כתבתיו. הרי דאף על אמת אסור לספר בגנות חבירו ונקרא לשון הרע. וכן איתא להדיא בכל הפוסקים הראשונים (מלבד ספרי האחרונים קצרה היריעה מהכילם) דלשון הרע אסור אפילו על אמת. דזה לשון הרמב"ם בפרק א' דאבות שאין לשון הרע שיכזב על האדם וייחס לו מה שלא יעשה כי זה נקרא מוציא שם רע על חבירו, ואמנם לשהרע הוא שיגלה גנות האדם אפילו בפעולותיו אשר יעשה באמת, שהאומרו יחטא ואשר ישמעהו יחטא עכ"ל הטהור. וכן כתב הרמב"ם בפרק ז' מהלכות דיעות הלכה ב'. והסמ"ג לאוין י"א. והרביני יונה בשערי תשובה במאמר רי"ד. וכן משמע מפירוש רש״י בחומש פרשת קדושים על זה הפסוק דלא תלך רכיל עי״ש. וכן משמע בפירוש הרמב״ן על זה הפסוק עי״ש. והארכתי הרבה אולי יתן ה׳ שיועיל קצת להוציא את העוורון הזה מלבות בני אדם.
תערובות. כן משמע בשבועות (ל״א א׳) בכל הציורים שהביא שם הגמרא על הפסוק מדבר שקר תרחק דתערובות של שקר במקצת אסרה התורה כמו עצם השקר, ובפרט בענין לשון הרע ורכילות ידוע הוא דעל-ידי תיבה אחת שנשתנה בהספור נשתנה הענין כולו.
לא תלך וכו׳. כן כתב הרמב״ם בפרק ז׳ מהלכות דעות, והסמ״ג, שזה לשונו יש עון גדול מזה עד מאוד והוא בכלל לאו זה והוא המספר בגנות חבירו אף-על-פיי שאומר אמת וכר. ואף דבכתובות (מ״ו ע״א) לא נזכר רק דהוא אזהרה למוציא שם רע שהוא חמור מכל מפני שהוא דבר שקר, מכל מקום אין כונת הגמרא להוציא סתם לשון הרע ורכילות שהוא אפילו על אמת מכלל זה, שהרי בסנהדרין כ״ט במשנה אמרו מנין לדיין וכו׳ שלא יאמר אני מזכה וכו׳ תלמודלומר לא תלך רכיל בעמיר, ובספרא פרשת קדושים ובירושלמי פרק א׳ דסאה איתא בהדיא הלאו על לשון הרע ורכילות ממש שהוא כרוכל שמטעין דברים מזח לזה. ועיין בחלק ב׳ כלל א׳ בבאר מים חיים סעיף קטן ח׳, רק דכוונת הימרא בכתובות הוא במכל-שכן דמוציא שם רע מכלל לאו זה לא נפקא.
וזה. כן כתב הרמב״ם שם וכוונתו דכל-שכן הוא כיון שמבזיהו בסיפור זה, ולהראב״ד בהשגות שסובר דרכילות חמור מלשון הרע נוכל לומר דלדידיה נפקא-ליה לשון הרע מקרא דלא תשא, קרי ביה לא תשיא, אזהרה למספר לשון הרע כמו שכתוב בפסחים (קי״ח ע״א). וגם מקרא דארור מכה רעהו בסתר שהוא קאי על לשון הרע כמו דפירש רש״י בחומש. ומקרא דזכור את אשר עשה ה׳ אלהיך למרים שהוא כדי שנזהר מלשון הרע כדאיתא בספרי כמו שביארנו לעיל בפתיחה. או סובר כפירוש רש״י בחומש, דהרוכל מקרי מי שהולך לבית רעהו לרגל אולי יראה או ישמע דבר רע ויספר בשוק, והנה כלל הרוכל והמספר לשון הרע ביחד במלת רוכל. וכוונת התורת כהנים במה שאמר שמטעין דברים מזה לזה היינו מאיש זה לאיש אחר, ולא כמו לפירוש הרמב״ם דכוונת התו״כ היינו שמטעין למי שדיבר המדבר עליו מתחלה דהיינו רכילות*. וכן מפירוש הרמב״ן בחומש משמע דתיבת רוכל כולל שניהם, שכן פירש שם שרוכל הוא חהולך כל היום וקונה מכאן ומכאן והולך ומוכר במקומות אחרים בכאן ובכאן, כן הוא הרוכל חזה, ולזה בא תיבת בעמיך לרמוז כי הוא הולך ברבים כדי שיהיה לו מה לשמוע ולרגל אחר כך עי״ש. וכן משמע בירושלמי פרק א׳ דפיאה שהוא אזהרה ללשון הרע ורכילות ועיין שם בפני משה בד״ה תני ר׳ נחמיה.
שרגילין תמיד וכו’. כל זה הוא מבואר ברמב״ם ובכסף משנה שם.
אמרו חז״ל. לשון הרמב״ם שם, והסמ״ג לאוין י״א, והוא בתוספתא דפאה, וכמעט כל המימרא איתא גם כן בערכין (דף ט״ו ע״ב) בגמרא עי״ש. אך דבגמרא דידן איתא סתם שחמור מעבודה זרה וגילוי עריות ושפיכות דמים והתוספתא מבאר דאין לו חלק לעולם הבא. ודבר זה ישנו גם כן בירושלמי בפרק א׳ דפאה עי״ש, אך בירושלמי הוא קצת בנוסח אחר וזה לשונו על ג׳ עבירות נפרעין מן האדם בעולם הזה והקרן קיימת לו לעולם הבא וכו׳ ולשון הרע נגד כולן. אבל הכל הולך אל מקום אחד, דכי היכי דעל עבודת כוכבים ומזלות וכיוצא בזה אם לא התודה אין לו חלק לעולם הבא אף שהמיתו אותו בבית דין כדמשמע בסנהדרין (דף מ״ד ע״ב) במשנה דאומרים לחייבי מיתות התודה שכן כל המתודה יש לו חלק לעולם הבא, ועל אחת כמה וכמה בלשון הרע אם הורגל בעון זה שחמור מזה, וכנ״ל, אם ישאר לו הקרן קיים לעולם הבא בודאי דלא יהיה לו גם כן חלק לעולם הבא, ואם כן אין הירושלמי חולק עם התוספתא ולכן יפה פסק הרמב״ם כהתוםפתא. ומה שכתבתי ופירשו הראשונים, הוא הרבינו יונה בשערי תשובה בהלכות לשון הרע שלו, וכן מוכח מדברי הרמב״ם בפרק ג׳ מהלכות חשובה הלכה ו׳ שפסק שם אלו שאין להם חלק לעולם הבא וקחשיב גם כן בתוכם בעלי לשון הרע, הרי שלא קאמד ומי שסיפר לשון הרע רק בעלי לשון הרע, וכבר הראיתי לך בסעיף קטן הקודם בשם הכסף משנה לבאר החילוק שביניהם.
ועמד עליו וכו'. ממה שמבואר בכתוב גבי מעשר דדואג שעמד עליו שאול, כמה שכתוב בקרא, כולכם קשרתם עלי לכולכם יתן בן ישי שדות וכרמים וגו׳ ואין גולה את אזני וכו׳, ואף ששאול מלך היה, והיה להם אימה גדולה ממגו, ואף על פי כן נחשב בכל מקום דואג לרוכל על דבר זה, ומזה נלמוד דהוא הדין לענין לשון הרע, ובלאו הכי הדבר פשוט כמו שנכתוב לקמן גבי אביו ורבו.
אביו או רבו. פשוט ממה דמבואר ביורה דעה בסימן ר״מ סעי׳ ט״ו דאם אמר לו אביו לעבור אפילו על מצוה של דבריהם לא ישמע לו, והוא הדין בודאי גבי רבו, ויותר מזה מצינו בברכות (י״ט ע״ב) ונפסק כן ביורה דעה סימן ש״ג ס״א דאפילו אם רואה את רבו שהוא לובש כלאים צריך לפשוט ממנו אפילו בשוק, מאי טעמא במקום שיש חילול השם אין חולקין כבוד לרב, וכן שאר דבר איסור אם ראה לרבו שעובר אפילו על איסור דרבנן צריך למחות בידו כמבואר ביורה דעה בסימן רמ״ב סכ״ב בהגה״ה, וא״כ כל-שכן שאין צריך לשמוע לו לעשות איסור. וכן מוכח בשבועות (דף ל״א), דאפילו גררא דשקר אסור לציית לרבו, דזה לשון הגמרא שם, מנין לתלמיד שאמר לו רבו יודע אתה בי שאם נותנין לי מאה מנה איני מבדה, מנה יש לי אצל פלוני ואין לי אלא עד אחד, מנין שלא יצטרף עמו, תלמוד לומר מדבר שקר תרחק, הא ודאי שקורי קמשקר, ורחמנא אמר לא תענה ברעך עד שקר, אלא כגון דאמר ליה ודאי חד םהדא אית לי, ותא את קום התם ולא תימא ולא מידי, דהא לא מפקית מפומך שיקרא, פירוש רק כדי שיתיירא ויודה על האמת, אפילו הכי אסור משום שנאמר מדבר שקר תרהק. וכל-שכן באיסור לשון הרע החמור מזה שלא יציית לו. ועוד דבודאי כבוד המלך חמור מכבוד אביו ורבו, וראיה דאפילו למאן דאמר הרב שמהל על כבודו כבודו מחול, מלך שמחל על כבודו אין כבודו מחול, כדאמרינן בקדושין ובכתובות (י״ז ע״א), ואפילו הכי אמרינן בסנהדרין (מ״ט ע״א) דאם המלך (היינו מלך ישראל) מצוהו לעבור על דברי תורה שלא ישמע לו עי״ש בגמרא יכול אפילו לדברי תורה תלמוד לומר רק חזק ואמץ, רק מיעוטא הוא, ועל אחת כמה וכמה דאין צריך לשמוע לאביו ורבו. ומה שכתבתי בפנים דאפילו לאבק לשון הרע הוא ממה שהוכחתי לעיל דאפילו לעבור על דבריהם אין צריך לשמוע לאביו ורבו.
בקשו ממנו. לא ציירתי בפשיטות כגון אם בקשו ממגו לשון הרע גופא דזה אינו מצוי. ולא משום דבזה נקרא אביו אינו עושה מעשה עמך ופשיטא דאינו מחויב לכבדו, דזה איגו, דכבר כתב הסמ״ג במצות עשה של כיבוד אב דבזה שאדם אומר לחבירו לעשות איסור אינו נקרא אינו עושה מעשה עמך רק במסית עיין שם.
ככל שאר לאוין. דפשיטא דזה הלאו שכולל בעצמותו עוד הרבה לאוין ועשין אחרים כמבואר לעיל בפתיחה, לפחות איננו גרוע משאר לאוין אחרים, ובלאו הכי עיין שם ביו״ד דפסקו דאפילו על איסור דרבנן צריך גם כן ליתן כל אשר לו ולא לעבור עליהן עי״ש בביאור הגר״א ובחידושי ר׳ עקיבא איגר ועיין לקמן בהלכות רכילות כלל א׳ בבאר מים חיים ס״ק י״ב וי״ג מה שכתבנו שם.
בודאי דאסור. וחס-וחלילה על ענין כזה לא אמרו חז״ל לעולם תהא דעתו של אדם מעורבת עם הבריות, דדוקא אם הם בריות שאין עושין דבר איסור, אבל בזה רשעים מיקרי ואסור להתחבר עמהם כלל בספוריהם. ואפילו אם יהיה להם עליו איבה עבור זה אין לו חס ושלום לחוש כלל לזה, כמו שנפסק ביורה דעה בסימן קי״ג סט״ו דאפילו לעבור על איסור דרבנן אסור משום איבה, ועל אחת כמה וכמה באיסור חמור כזה.
כותב עליו דבר זה. פשוט הוא דבכי האי גוונא כתיב ארור מכה רעהו בסתר, ועוד גמרא מפורשת היא בסגהדרין (ל׳ ע״א) מכתב היכי כתבי רבי יוחנן אומר זכאי משום לא תלך רכיל, ואפילו ריש לקיש גם-כן מודה לו בעצם הדין דבכתיבה שייך רכילות דלא קפליג עליה רק משום דמיחזי כשיקרא וממילא הוא הדין בלשון הרע דינא הכי.
בדרך רמז. כן מוכח ברש״י בחומש פרשת קדושים בפסוק לא תלך רכיל בעמיך על מה שתרגם אונקלוס בלשון קורצין פירש רש״י לשון קורץ בעיניו שכן דרר כל הולכי רכיל לקרוץ בעיניהם ולרמז דברי רכילותן שלא יבינו שאר השומעים עכ״ל וכן מוכח פשטיה דקרא במשלי (ו׳ פסוק י״ב) אדם בליעל איש עון וגו׳ קורץ בעיניו מולל ברגליו מורה באצבעותיו. ולא תקשה על זה ממה שאמרו בברכות (דף ח׳) במערבא כי נסיב אינש איתתא אמרי ליה הכי מצא או מוצא, מצא דכתיב מצא אשה מצא טוב, ומוצא דכתיב ומוצא אני מר ממות את האשה, הלא לשון הרע אסור אפילו בדרך רמז ואסור אפילו על אמת כל שאין מזה תועלת על להבא כדלקמן בכלל י׳ בסופו ואין נפקא מינה באיסור לשון הרע בין אשתו ואחר כדלקמן בכלל ח׳. ונראה לפי מה שכתב הרמב״ם דדבר שנתפרסם כבר באפי תלתא המספר אחר כך אין בו משום לשון הרע אך שלא יתכוין להעביר הקול ולגלותו יותר. אם כן נוכל לומר בפשיטות, דרגילות הוא דאשה רעה שנוכל לומר עליה שהיא מר ממות, נתפרסם בוודאי מכבר עניניה באפי תלתא לפחות, ואם כן הבעל שמספר אחר כך ענין רעתה ואינו מתכוין להעביר הקול אין עובר על זה משום איסור לשון הרע. וכן מה שאמרו ביבמות (ס״ג) אמר ליה חייא ב״ר לרב כתיב ומוצא אני מר ממות את האשה כגון מאן, אמר ליה כגון אמך, גם-כן ניחא בתירוץ זה. וכזה יש לומר עוד באופן אחר, דשם שחייא ב״ר ידע את טבע אמו, אך שאל כגון מאן פירוש עד היכן נקרא אשה רעה, והשיב כגון אמך, מוכח הוא שכוונתו למיסבר קראי ולא לגנותה בזה, וזה דומה למי שמכוין לתועלת בדבר שהוא אמת וכדלקמן בכלל י׳.
בכל גווני. פירוש אפילו אם אין מדבר או כותב עליו, רק שמראה לאחרים מכתביו שכתב פלוני אליו, שניכר מכותלי מכתביו שאיננו חכם או למדן וכדומה מעניני גנות, גם זה בכלל איסור לשון הרע הוא. ואף שאין זה צריך ראיה, אעפ״כ אראה לך שגם מין לשון הרע זה נזכר בתורה לאיסור, שבפסוק וגם אתה ידעת את אשר עשה לי יואב בן צרויה וגו׳ פירשו רז״ל שהראה לסנהדרין את המכתב ששלח לו דוד שיעמיד את אוריה בעת חזקת המלחמה כדי שיתמעט עי״ז מדרגת דוד בעיניהם.
גיגה את עצמו וכו׳ ואפילו הקדים וכו'. ממה שמצינו בישעיה כשאמר אוי לי כי נדמיתי כי איש טמא שפתים אנכי ובתוך עם טמא שפתים אנכי יושב. ואף שישעיה לא כיון חס ושלום לגנות בזה את ישראל, רק היה מתאונן על עצמו ואומר אוי לי כי נדמיתי וגו׳ וביארו כמו שפירש רש״י והמפרשים הריני מת שלא הייתי כדאי שאראה פני השכינה לא מצד מעשי ולא מצד מעשה אבותי, וגם הקדים לבזות לעצמו וכמו שאמר כי איש וגו׳, ואפילו הכי נענש על-זה כמו שכתוב שם ויעף אלי וגו' ובידו רצפה, ואמרו חז״ל שאמר לו הקדוש ברוך הוא למלאך רצוץ פה שאמר דילטוריא על בני. וגם על שאמר כי איש וגו׳ השיבו הקב״ה עליך אתה רשאי לומר ואי אתה רשאי לומר עליהם וכמו דאיתא בילקוט שם.