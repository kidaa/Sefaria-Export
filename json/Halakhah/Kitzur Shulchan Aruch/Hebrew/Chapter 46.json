{
    "versionTitle": "Chapter 46", 
    "sectionNames": [
        "Siman", 
        "Se'if"
    ], 
    "language": "he", 
    "title": "Kitzur Shulchan Aruch", 
    "text": [
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [
            "דם הנמצא בביצים אסור, ולפעמים כל הביצה אסורה. ולכן כשעושים מאכל עם ביצים יש לבדק אותן", 
            "דם דגים מתר. אך אם קבצו בכלי, אסור, מפני מראית העין. לפיכך אם נכר שהוא מדגים כגון שיש בו קשקשים, מתר", 
            "אם נשך ככר וכדומה ויצא דם משניו על גבי הככר, צריך לחתך מקום הדם ולזרקו. אבל הדם שבין השנים מוצצו בחל, כיון שלא פרש - ולא בשבת, כמו שאכתב לקמן ססימן פ' סעיף נ\"ד - יו\"ד סימן ס\"ו", 
            "לפעמים נמצא דם בתוך החלב, שהדם יצא עם החלב מדדי הבהמה, וצריכין לעשות בזה שאלת חכם", 
            "בשר בחלב אסור באכילה ובבשול ובהנאה, ולכן אם נאסר איזה דבר מתערבת בשר בחלב, צריכין לעשות שאלה מה לעשות בו, כי לפעמים נאסר גם בהנאה, ולפעמים אינו נאסר בהנאה - פ\"ז", 
            "שני ישראלים המכירים זה את זה, אפלו הם מקפידים זה על זה, אסור להם לאכל על שלחן אחד זה בשר וזה מאכל חלב, עד שיעשו איזה הכר, כגון, שיאכל כל אחד על מפה שלו, או שיניחו על השלחן בין המאכלים איזה דבר שאין דרכו להיות שם. ויהיו זהירים שלא לשתות מכלי אחד, מפני שהמאכל נדבק בכלי", 
            "וכל שכן שצריכין לזהר שלא לאכול מככר אחד עם בשר ועם חלב. וכן נוהגין ליחד כלים למלח, אחד למאכלי בשר ואחד למאכלי חלב, כי לפעמים טובלים במלח ונשארים שיורי מאכל במלח", 
            "נוהגין לרשם את הסכין המיחד למאכלי חלב, וכן כל כלי חלב שלא יבאו לידי חלוף", 
            "אכל בשר או אפלו רק תבשיל של בשר, לא יאכל מאכלי חלב עד שישהה שש שעות. והלועס לתינוק, צריך גם כן להמתין. ואע\"פ ששהה כשעור, אם מצא בשר בין השנים, צריך להסירו. אבל אינו צריך להמתין אחר כך, רק יקנח את פיו וידיחו, דהינו שיאכל מעט פת ויקנח בו פיו, וגם מדיחו במים או בשאר משקה", 
            "אם לא היה בתבשיל לא בשר ולא שמן של בשר, אלא שנתבשל בקדרה של בשר, אפלו לא היתה מודחת יפה, מתר לאכל אחריו [מאכלי] חלב", 
            "אכל גבינה, מתר לאכול אחריה בשר מיד בסעודה אחרת, ובלבד שיבדק ידיו אם אין שום דבר מהגבינה נדבק בהם, או ירחצם במים, וגם ינקר שניו וידיח פיו. ואם היתה הגבינה קשה, דהינו שהעמדה בקבה, וישנה ששה חדשים או שהיא מתלעת, אם רוצה לאכול אחר כך מאכלי בשר, צריך גם כן להמתין שש שעות", 
            "מי שאכל גבינה ורוצה לאכול בשר, צריך לבער מעל השלחן שיורי פת שאכל עם הגבינה. ואסור לאכול גבינה על מפה שאכלו בשר. וכן להפוך. גם אסור לחתך בסכין של בשר פת לאכלו עם גבינה. וכן להפוך, ואפלו אם הסכין נקי. ובשעת הדחק כגון שהוא בדרך, מתר לו לחתוך בסכין של בשר כשהוא נקי ומקנח היטב היטב לאכול עם גבינה וכן בהפוך - פ\"ט", 
            "אם חתך בסכין של בשר בצלים, או שאר דבר חריף ונתנם למאכל חלב או בהפוך, צריך לעשות שאלת חכם", 
            "העושה תבשיל מבשר, בחלב שקדים, צריך להניח בתוכו שקדים, מפני מראית העין", 
            "נוהגין שלא להגעיל כלי חלב להשתמש בו בבשר או אפכא", 
            "יין ובשר וחתיכת דג שאין בו סימן, שמפקידין או שולחין ביד עובד כוכבים, ומכל שכן ביד ישראל חשוד, צריך שני חותמות. אבל יין מבשל, וכן החמץ של יין וחלב ופת וגבינה, סגי בחותם אחד", 
            "אם שולח או מפקיד איזה דבר בשק, צריך שיהיו התפירות מבפנים ולקשרו ולחתמו", 
            "אם ארע ששלח על ידי עובד כוכבים בהמה או עוף שחוטים או שאר דבר בלא חותם, יעשה שאלת חכםג", 
            "בינות ושאר דברים שהם ביד עובד כוכבים, אע\"פ שהם בחותם או בדפוס שהם כשרים, כל שלא ידענו מי חתמן, אסורין", 
            "סעיש לזהר שלא לבשל או לצלות ישראל ועובד כוכבים שתי קדרות זו אצל זו, זה בשר כשר וזה בשר טרפה, אם הקדרות או המחבתות מגלות. וכן יש לזהר שלא להניח הקדרות אצל השפחות כשאין ישראל בבית ואינו יוצא ונכנס", 
            "מי שאין מכירין אותו שהוא מחזק בכשרות, אסור לקנות ממנו יין או שאר דברים שיש לחוש בהם לאסור. מיהו אם נתארח אצלו, אוכל עמו כל שלא נודע לו שהוא חשוד - קי\"ט", 
            "יש לזהר מלהניח בבית עובד כוכבים כלי שיש לחוש שמא נשתמש בו. ואפלו נתנו לאמן לתקנו, אם יש לחוש שמא נשתמש בו, יעשה שאלת חכם - קכב", 
            "לפעמים לוקחין עוף כפות ומשליכין אותו ארצה, ואחר כך שוחטין אותו, והוא אסור גמור, כי בהמה או עוף שנפל, אין לו התר עד שרואין אחר כך שהלך ארבע אמות הלוך יפה. וגם בכבשים ובעגלים צריכין לזהר בזה מאד", 
            "בימי הקיץ שכיח מאד בבר -אוזים, שנמצאות בועות קטנות, כמין יבלת - ווארצלען בבני מעים, והרבה נטרפות על ידי כך, על כן צריכין לזהר מאד לבדק הבני מעים, וכשנמצא בועות קטנות יעשה שאלת חכם", 
            "אין לשין עסה בחלב, שמא יאכל הפת עם הבשר. ואם לש, כל הפת אסורה אפלו לאכלה לבדה, גזרה שמא יאכלה עם בשר. ואם היה דבר מעט כדי אכילת פעם אחת, או ששנה צורת הפת שיהא נכר שלא לאכלה עם בשר, מתר. וכן הדין אם לש עסה עם שמן של בשר. ואין לאפות שום פת עם צפיחית - פלאדין או פשטידא בתנור, דחישינן שמא יזוב מן החמאה או מן השמן תחת הפת. ואם זב תחתיה, דינה כאלו נלוש עמה, דאסור לאכלה אפלו לבדה - צ\"ז", 
            "פת שאפאה עם הצלי בתנור אחד, אם היה התנור סתום והצלי מגלה, אסורה הפת לאכלה בחלב. אבל אם הצלי היה מכסה או שהיה התנור פתוח, והוא תנור גדול כתנורים שלנו, מתר. ומכל מקום לכתחלה יש לזהר שלא לצלות בשר בתנור שאופין בו פת, דחישינן שמא יזוב השמן תחת הפת. ואפלו הצלי הוא במחבת, יש לחוש - צ\"ז ק\"ח", 
            "תנור שזב בקרקע שלו שמן או חלב, צריך הסק כדין, עד שילכו הגחלים על פני כלו ויתלבן", 
            "סעיף כחתרנגולים מסרסים נוהגים לאכלם, משום דסומכין דמסתמא העובד כוכבים המסרס הוא אמן ובקי בדבר, שלא יעשה בתפירה איזה רעותא, בבני מעים - ועין לקמן סימן קצ\"א סעיף ו'. אבל אם נמצא בהן איזה רעותא, אפלו רק שאינן מנחין כראוי הן אסורין", 
            "בקצת מקומות נוהגין העובדי כוכבים המפטמין אוזות למכרן לישראלים, שדוקרין אותן תחת כנפיהם במחט וכדומה, כדי שיתנפח הבשר ויתראו שמנות, ויש בזה גם כן שאלת חכם אם הן כשרות או לא - עי' שו\"ת אמרי אש יו\"ד סי' כ\"ד. וכן בהמה אשר לפעמים מחמת רב אכילה מסתכנת, ורפואתה שדוקרין אותה במרצע נגד הכרס, יש בזה גם כן שאלת חכם אם היא כשרה - עי' שו\"ת אמרי אש יו\"ד סי' ע\"ה", 
            "נוהגין לעשות פרות מרקחין, שנותנים את הפרות תוך צלוחית, ומכסין וקושרין את פיה בשלפוחית בהמה, וכך מעמידין אותה לתוך תנור חם שירקחו הפרות, צריכין לזהר שיהא השלפוחית מבהמה כשרה, והכשרה גם במליחה והדחה כראוי", 
            "בארות ונהרות שמחזקין שיש במימיהם תולעים, אסור לשתותן עד שיסננו אותן. ואפלו בדיעבד אם בשל באותן מים יש לאסר - עי' חכ\"א. וכן אסור לשרות במים אלו בשר או להדיח בהם דבר מאכל, כי התולעים נדבקים במאכל", 
            "כשמסננין את המים, צריכין לזהר לסננן דרך מפה, שלא יהיה באפשרי לעבור אפלו תולע דק שבדקין", 
            "חמץ שהתליע אסור על ידי סינון, כי תולע דק שבדקין שנתהוה בחמץ, עובר דרך כל מפה, והסנון גרועי גרעה ויותר טוב שלא לסננו, כי התולע המתהוה במשקין שבכלים, אינו נאסר כל זמן שלא פרש, ועל ידי הסנון אכא למיחש שמא יפרוש על המסננת ואחר כך יחזור. והמבחר להרתיח תחלה את החמץ ולסננו אחר כך דמאחר שהתולע מת על ידי הרתיחה, שוב לא יעבור בסנון תולעים הגדלים בפרות בעודם במחבר, אסורין, אע\"פ שלא פרשו ממקום למקום, ולפעמים נמצא בפרי וכן בפולים וקטניות כמין נקדה שחורה, והוא מקום שהתחיל התולע להתרקם, וצריך לטלה משם בעמק, דאסורה כמו התולעת עצמה", 
            "כל פרי שדרכו להתליע בעודו מחבר, אם עברו עליו שנים עשר חדש משנתלש, מתר, כי כל בריה שאין בה עצם, אינה מתקימת שנים עשר חדש, וכבר נעשתה כעפרא בעלמא. ומשום חשש שמא התליעו בתלוש, צריכין לבדקן ולהשליך התולעים והיבחושין שנמצאו בחוץ, ואחר כך יתנם למים צוננים ויערבם יפה יפה, ויעלו התולעים והמנקבים למעלה וישליכם, ואחר כך יתנם במים רותחין, שאם נשארה בהם תולעת ימות מיד ולא תפרש. ואין לסמך על זה רק בקטניות ועדשים וכדומה, ודוקא לאחר שנים עשר חדש", 
            "כל הפרות שצריכין בדיקה, צריך לפתח כל אחד ואחד, ולהשליך את הגרעינין למען יוכל לבדקן יפה יפה. וצריכין לזהר בזה מאד כשמרקחין פרות בדבש וסכר, וכן כשעושין רבה. ולא מהני מה שבדק מקצתן. ואפלו בדק את הרב לא מהני, אלא צריך לבדק כל פרי ופרי", 
            "לפעמים נמצא בקמח וכיוצא בו תולעים גדולים, וסגי כשמנפה אותו בנפה, שאין התולעים עוברים. אבל אם נמצאו בו תולעים קטנים - מילבן לא מהני הנפה. ומי שיש לו חטין מתלעי, ן יעשה שאלת חכם איך יטחנם", 
            "כל דבר שהתליע, והוא דבר שאין הדרך לבדקו מתולעים, אסור למכרו לעובד כוכבים כשיש לחוש שמא יחזר וימכרנו לישראל. ומתר לעשות ממנו יין- שרף, ולא חישינן שמא יבא בו לידי תקלה לאכלו כך, ובלבד שלא ישהנו זמן רב", 
            "הרבה מיני ירקות שמחזקין בתולעים. ויש שמחזקין בתולעים קטנים - מילבן. ומה שהנשים אומרות שמהבהבין את הירק באש, אינו מועיל. ויש מיני פרות וכן מיני ירקות שמחזקין כל כך בתולעים עד שכמעט אי אפשר לבדקן, וראוי לכל ירא שמים שלא לאכלן כלל. ויש מיני פרות שהגרעינין מחזקים בתולעים ואסור לאכלן", 
            "באגוזים שכיחים מאד תולעים קטנים והמבחן לזה, כשלוקחין את האכל מתוך הקלפה ומכין בקלפה על איזה מקום חם קצת, יוצאין התולעים שנשארו בתוך הקליפה, וצריכין לזהר בזה מאד", 
            "לפעמים נמצא בפרות מרקחים בדבש וסכר, שיש למעלה סביב הכלי תולעים קטנים. ינקו אותו היטב, ויקחו קצת גם מן המאכל עד שיהא ברור שלא נשאר בתוך המאכל", 
            "חתך פרי או צנון בסכין וחתך גם התולעת שהיה בהם, יקנח את הסכין היטב, וגם מן הצנון או מן הפרי יקלף קצת במקום החתך", 
            "בתוך הדגים נמצאו לפעמים תולעים במח או בכבד או במעים או בפה או באזנים ובפרט בדג נקרא זאב המים - העכט יש בו תולעים דקים וארכים, ובמקום השכיח צריכין בדיקה, וכן בדג מלוח - הערינג שכיח בתוך החלב תולעים דקים וצריכין בדיקה. ויש מקומות שיש על הדגים מבחוץ אצל הסנפירין וגם על הסנפירין ובתוך הפה ואחורי האזנים, שרצים קטנים מאד, והם עגלים כעדשה, וצריכין לבדק שם ולגררן היטב", 
            "תולעים הנמצאים בגבינה אם אינן נמאסין עליו, מתרין כל זמן שלא פרשו לגמרי", 
            "הרבה אזהרות הזהירה התורה בשרצים, ועוברין עליהן בכמה לאוין, ומטמאין את הנפש כדכתיב ונטמתם בם. ולכן צריך האדם לזהר במאד מאד שלא יכשל בהם", 
            "השואל למורה הוראה איזה שאלה ואסרו, אסור לו לשאול עוד למורה הוראה אחר, אלא כן הודיעו שכבר הורה הראשון לאסור"
        ]
    ], 
    "versionSource": "http://kitzur.net/main.php?siman=46", 
    "heTitle": "קיצור שלחן ערוך", 
    "categories": [
        "Halakhah"
    ]
}