{
    "versionTitle": "Daat", 
    "sectionNames": [
        "Chapter", 
        "Verse", 
        "Comment"
    ], 
    "language": "he", 
    "title": "Sforno on Genesis", 
    "text": [
        [
            [], 
            [], 
            [], 
            [
                "וַיַּרְא אֱלהִים אֶת הָאור כִּי טוב. וְהָיָה כֵּן, כִּי 'רָאָה אֱלהִים' וּבָחַר בִּמְצִיאוּתו, מִפְּנֵי הַתַּכְלִית אֲשֶׁר הוּא הַ\"טּוב\", שֶׁבִּגְלָלו הִמְצִיאו בִּידִיעָתו הַפּועֶלֶת. ", 
                "וַיַּבְדֵּל אֱלהִים בֵּין הָאור וּבֵין הַחשֶׁךְ. אותָם הַיָּמִים שֶׁשִּׁמֵּשׁ בָּהֶם הָאור הָרִאשׁון הָיוּ זְמַנֵּי אור וּזְמַנֵּי חשֶׁךְ שֶׁלּא בְּכחַ סִבּוּב גַּלְגַּל, אֶלָּא בְּרָצון אֱלהִי, שֶׁהִבְדִּיל בֵּין זְמַן \"הָאור\" לִזְמַן \"הַחשֶׁךְ\". "
            ], 
            [
                "וַיִּקְרָא אֱלהִים לָאור יום. אַף עַל פִּי שֶׁלּא הָיָה אָז זְמַן הָאור וְהַחשֶׁךְ מִתְנַהֵג עַל אותו הָאפֶן שֶׁמִּתְנַהֵג אֶצְלֵנוּ הַזְּמַן, שֶׁאָנוּ קורְאִים אותו עַתָּה בְּשֵׁם 'יום', או בְּשֵׁם 'לַיְלָה'.", 
                "וַיְהִי עֶרֶב וַיְהִי בקֶר. אַף עַל פִּי שֶׁהִבְדִּיל הָאור וְהַחשֶׁךְ שֶׁיִּהְיוּ מְשַׁמְּשִׁים בִּזְמַנִּים מִתְחַלְּפִים נִבְדָּלִים, בִּלְתִּי סִבּוּב גַּלְגַּל, הִבְדִּילָם בְּהַדְרָגָה, בְּאפֶן שֶׁהָיָה בֵּינֵיהֶם, זְמַן \"עֶרֶב\" בְּבוא הַלַּיְלָה וּזְמַן \"בּקֶר\" בְּבוא הַיּום. "
            ], 
            [
                "יְהִי רָקִיעַ בְּתוךְ הַמָּיִם. יְהִי טֶבַע בְּתוךְ הַמַּיִם הַיְסודִיִּים כְּמו גַּלְגַּל בְּתוכָם סָבִיב, מַבְדִּיל בְּצוּרָה קְצָתָם מִקְּצָתָם, בְּאפֶן שֶׁאֵיזֶה חֵלֶק עֶלְיון מִן הַמַּיִם לְצַד הָאֲוִיר יָשׁוּב לְטֶבַע אֵידִיִּי. וְהִנֵּה בָּזֶה עָלוּ בְּהֶכְרֵחַ אֶל אֵיזֶה גְּבוּל בָּאֲוִיר הַיְסודִיִּי, וְקִבֵּל הָאֲוִיר אֵיזֶה עִשּׂוּי בְּהֶכְרֵחַ לִהְיות מָקום לְחֵלֶק שֶׁנֶּהְפַּךְ לְאֵד, וְהִתְפַּשֵּׁט אֶל מָקום רַב הַכַּמּוּת מִמְּקומו הָרִאשׁון. "
            ], 
            [
                "וַיַּעַשׂ אֱלהִים אֶת הָרָקִיעַ. וּבִהְיות שֶׁכַּאֲשֶׁר סָרוּ קְצָת הַמַּיִם הַיְסודִיִּים מִתַּחַת אותו הַחֵלֶק מֵהֶם שֶׁנֶּהְפַּךְ לְטֶבַע אֵידִיִּי, כְּמו שֶׁהָיָה בְּאָמְרו \"יִקָּווּ הַמַּיִם מִתַּחַת הַשָּׁמַיִם\" (פסוק ט), הָיָה רָאוּי שֶׁיֵּרֵד אָז הַחֵלֶק הָאֵידִיִּי אֶל אותו הַמָּקום שֶׁסָּרוּ אותָם הַמַּיִם מִשָּׁם, וְעָשָׂה שֶׁאותו \"הָרָקִיעַ\" הַמַּבְדִּיל יִהְיֶה בּו כּחַ עוצֵר וּמונֵעַ אֶת הַחֵלֶק הָאֵידִיִּי שֶׁלּא יֵרֵד, וְהוּא \"הַמַּיִם אֲשֶׁר מֵעַל לָרָקִיעַ\", בְּאפֶן שֶׁיֵּרֵד הַחֵלֶק הָאֲוִירִי הַמְּעֻשֶּׂה, וְנִשְׁאָר הָאֵידִיִּי בִּמְקומו הָרִאשׁון. וְלָזֶה בְּהַגִּיעַ שָׁם הָאֵיד הַלַּח, יִתְעַבֶּה וְיולִיד הַגֶּשֶׁם וְהַשֶּׁלֶג וְהַבָּרָד, וּבְהִתְעַבּוּתָם יִכְבְּדוּ וְיֵרְדוּ, כְּאָמְרו \"לְקול תִּתּו הֲמון מַיִם בַּשָּׁמַיִם\" (ירמיהו י, יג). רְצונו בְּאָמְרו \"הַשָּׁמַיִם\", הָרָקִיעַ הַמְּעַבֶּה אֶת הַחֵלֶק הָאֲוִירִי, כְּאָמְרו \"וַיִּקְרָא אֱלהִים לָרָקִיעַ שָׁמָיִם\" (פסוק ח). וּבְהַגִּיעַ שָׁם הָאֵיד הַקִּיטורִי הַנִּלְהָב יולִיד רַעַם וּבָרָק, כְּאָמְרו \"וַיַּעֲלֶה נְשִׂאִים מִקְצֵה הָאָרֶץ בְּרָקִים לַמָּטָר עָשָׂה\" (ירמיהו שם). וּבִהְיות קְצַת הַיְסוד הַמֵּימִיִּי הַכָּבֵד לְמַעְלָה מֵהָאֲוִיר הַקַּל אֲשֶׁר אֶצְלֵנוּ נֶגֶד טִבְעָם, יורֶה עַל פְּעֻלַּת פּעַל רְצונִיִּי מְכַוֵּן אֶל תַּכְלִית בְּלִי סָפֵק, כְּאָמְרו \"וּמַעֲשֵׂה יָדָיו מַגִּיד הָרָקִיעַ\" (תהלים יט, ב).", 
                "וַיְהִי כֵן. נִשְׁאָר קַיָּם כֵּן נֶגֶד טִבְעו. "
            ], 
            [
                "וַיִּקְרָא אֱלהִים לָרָקִיעַ שָׁמָיִם. מִפְּנֵי שֶׁפְּעֻלּות הַשְּׁמֵימִיִּים יַגִּיעוּ לָנוּ בְּאֶמְצָעוּתו, כְּאָמְרו \"וַיִּתֵּן אתָם אֱלהִים בִּרְקִיעַ הַשָּׁמָיִם, לְהָאִיר עַל הָאָרֶץ, וְלִמְשׁל בַּיּום וּבַלַּיְלָה, וּלְהַבְדִּיל\" וְכוּ' (להלן פסוקים יז יח). "
            ], 
            [
                "יִקָּווּ הַמַּיִם. לא שֶׁיָּבְשׁוּ כַּאֲשֶׁר חָשְׁבוּ רַבִּים וְאָמְרוּ שֶׁיּבֶשׁ חֵלֶק הָאָרֶץ הַמְּגֻלֶּה קָרָה בְּכחַ מַעַרְכות הַשָּׁמַיִם, אֲבָל צִוָּה שֶׁיִּקָּווּ \"אֶל מָקום אֶחָד\" וְלא יַעַבְרוּנְהוּ, וּבְכֵן גָּבְהוּ מִן הָאָרֶץ וְאֵינָם נופְלִים עָלֶיהָ, כַּאֲשֶׁר יָעִיד הַחוּשׁ, כְּאָמְרו \"גְּבוּל שַׂמְתָּ בַּל יַעֲברוּן בַּל יְשֻׁבוּן לְכַסּות הָאָרֶץ\" (תהלים קד, ט). "
            ], 
            [
                "וַיִּקְרָא אֱלהִים לַיַּבָּשָׁה אֶרֶץ. קָרָא הַחֵלֶק בְּשֵׁם הַכּל, כִּי אָמְנָם זֶה הַחֵלֶק הָיָה עִקַּר הַמְכֻוָּן מִכֻּלָם, כְּאָמְרו \"לָשֶׁבֶת יְצָרָהּ\" (ישעיהו מה, יח). ", 
                "וַיַּרְא אֱלהִים כִּי טוב. רָצָה כֵּן בִּשְׁבִיל הַתַּכְלִית שֶׁהוּא הַטּוב הַמְכֻוָּן."
            ], 
            [
                "דֶּשֶׁא. מִינֵי עֲשָׂבִים לְמַאֲכַל בְּהֵמָה, כְּאָמְרו \"כִּי דָּשְׁאוּ נְאות מִדְבָּר\" (יואל ב, כב). ", 
                "עֵשֶׂב מַזְרִיעַ זֶרַע. לְמַאֲכַל אָדָם. ", 
                "עֵץ פְּרִי עשֶׂה פְּרִי לְמִינו. כִּי הַמֻּרְכָּב מִשְּׁנֵי מִינִין לא יולִיד. ", 
                "וַיְהִי כֵן. נִתְקַיֵּם כֵּן, בִּלְתִּי שֶׁיְּקַבֵּל הַפָּחות וְהַיָּתֵר, בְּאפֶן שֶׁאִם יִקְרֶה צֶמַח מֻרְכָּב מִשְּׁנֵי מִינִים לא יולִיד."
            ], 
            [], 
            [], 
            [
                "יְהִי מְארת בִּרְקִיעַ הַשָּׁמַיִם. בְּאותו הָרָקִיעַ הַנּוצָר בְּיום שֵׁנִי יְהִי נִיצוץ הַמְּאורות, וְשָׁם יִתְרַבֶּה וְיִתְמַזֵּג לִפְעל בַּתַּחְתּונִים כָּל הָאָמוּר בַּפָּרָשָׁה (פסוק טז), כְּמו שֶׁנִּרְאֶה בְּחוּשׁ שֶׁיִּתְרַבֶּה אור הַנִּיצוץ בְּעובְרו בְּמַיִם זַכִּים. "
            ], 
            [
                "לְהָאִיר עַל הָאָרֶץ. שֶׁיָּבוא עָלֶיהָ מֵאֵת הַמְּאורות אור מְמֻזָּג נָאות לְיושְׁבֶיהָ. ", 
                "וַיְהִי כֵן. נִתְקַיֵּם כֵּן אותו הַהִתְמַזְּגוּת הַמֻּכְרָח בְּמִצְוָתו."
            ], 
            [
                "וַיַּעַשׂ.. וַיִּתֵּן.. לְהָאִיר.. וְלִמְשׁל.. וּלְהַבְדִּיל.. כִּי טוב. עַל הַמְּאורות וּשְׁאָר הַכּוכָבִים אָמַר 'וַיַּעַשׂ', כִּי הָיוּ בִּכְלַל חֶלְקֵי הַגַּלְגַּלִּים או 'הַשָּׁמַיִם', אֲשֶׁר כְּבָר סִפֵּר בְּרִיאָתָם (פסוק א), וְלָזֶה לא הִזְכִּיר לָהֶם 'בְּרִיאָה' רַק 'עֲשִׂיָּה'. וְזֶה שֶׁהִמְצִיא אותָם מִמִּקְצָת חֶלְקֵי הַגַּלְגַּלִּים עַל תְּמוּנָה כַּדּוּרִית וְצוּרָה מְאִירָה. ", 
                "כִּי טוב. כְּלומַר שֶׁכִּוֵּן בָּזֶה אֶל הַטּוב וְהוּא הַתַּכְלִית הַנָּאות לְפָעֳלו (אע\"מ ח, יח). "
            ], 
            [], 
            [
                "וְלִמְשׁל בַּיּום וּבַלַּיְלָה. לְחַדֵּשׁ הֲוָיות בַּתַּחְתּונִים. וְהֻצְרְכוּ אָז עִם הָאור הָרִאשׁון לַהֲוָיַת בַּעֲלֵי חַיִּים אֲשֶׁר הֵם יותֵר נִכְבָּדִים מֵהַצְּמָחִים. ", 
                "וּלְהַבְדִּיל בֵּין הָאור וּבֵין הַחשֶׁךְ. לְהַבְדִּיל בַּתַּחְתּונִים בִּזְרִיחָתָם וּבִשְׁקִיעָתָם בֵּין זְמַן הָאור שֶׁקְּרָאו \"יום\" וּבֵין זְמַן הַחשֶׁךְ אֲשֶׁר קְרָאו \"לַיְלָה\", כְּאָמְרו לְמַעְלָה \"לְהַבְדִּיל בֵּין הַיּום וּבֵין הַלָּיְלָה\" (פסוק יד).  "
            ], 
            [], 
            [
                "יְעופֵף עַל הָאָרֶץ עַל פְּנֵי רְקִיעַ הַשָּׁמָיִם. לְנַקּות אֲוִיר הָאָרֶץ לְיושְׁבֶיהָ מֵאֵיזֶה לַחוּת מותָרִיִּי מְשֻׁלָּח מִן הָרָקִיעַ, הַנּוצָר בַּיּום הַשֵּׁנִי, בְּאֶמְצָעוּת הַנִּיצוץ הַפּועֵל בּו."
            ], 
            [
                "וַיִּבְרָא אֱלהִים אֶת הַתַּנִּינִם. שֶׁלּא הִסְפִּיק הַכּחַ הַמּולִיד הַמְסֻדָּר בַּמַּיִם לְהַמְצִיא הַתַּנִּינִם הָרִאשׁונִים בְּלִי זֶרַע, עַד שֶׁבָּרָא אָז כּחַ מַסְפִּיק לָזֶה."
            ], 
            [
                "וַיְבָרֶךְ אתָם אֱלהִים. כִּי לא יֻשַּׂג הַתַּכְלִית בָּהֶם זוּלָתִי בִּהְיותָם רַבִּים."
            ], 
            [], 
            [
                "תּוצֵא הָאָרֶץ נֶפֶשׁ חַיָּה. הַחִיּוּנִית נוסֶפֶת עַל הַצּומַחַת.", 
                "וַיְהִי כֵן. בְּלִי תּוסֶפֶת וְגֵרָעון, שֶׁאִם יִתְחַדֵּשׁ מֻרְכָּב מִשְּׁנֵי מִינִין לא יולִיד."
            ], 
            [
                "וַיַּעַשׂ אֱלהִים אֶת חַיַּת הָאָרֶץ לְמִינָהּ. נָתַן לְכָל מִין הַהֶרְגֵּשִׁים וְהַסְּגֻלּות כְּפִי הַצָּרִיךְ לַמִּין."
            ], 
            [
                "וַיּאמֶר אֱלהִים נַעֲשֶׂה. נָתַן אָז כּחַ בְּפָמַלְיָא שֶׁלּו לְהַשְׁפִּיעַ אֶת הַצֶּלֶם בְּנושֵׂא הַמּוּכָן לו. ", 
                "אָדָם. מִין מִמִּינֵי \"נֶפֶשׁ חַיָּה\" שֶׁיָּצַרְתִּי שֶׁשְּׁמו \"אָדָם\", כְּאָמְרו \"וַיְהִי הָאָדָם לְנֶפֶשׁ חַיָּה\" (להלן ב, ז), א נַעֲשֵׂהוּ.", 
                "בְּצַלְמֵנוּ. שֶׁהוּא עֶצֶם נִצְחִי וְשִׂכְלִי. וּבָזֶה פָּתַח הָאֵל יִתְבָּרַךְ פֶּתַח בְּתורָתו, לִקְנות יְדִיעָה בַּעֲצָמִים הַנִּבְדָּלִים בִּידִיעַת נַפְשֵׁנוּ. ", 
                "כִּדְמוּתֵנוּ. בְּעִנְיַן הַמַּעֲשִׂיּוּת שֶׁיִּדְמֶה בָּם קְצָת לְפָמַלְיָא שֶׁל מַעְלָה, בְּצַד מַה שֶּׁהֵם פּועֲלִים בִּידִיעָה וּבְהַכָּרָה. אָמְנָם פְּעֻלָּתָם הִיא בִּלְתִּי בְּחִירִיִּית, וּבָזֶה לא יִדְמֶה לָהֶם הָאָדָם, וּבִקְצָת יִדְמֶה הָאָדָם לָאֵל יִתְבָּרַךְ, הַפּועֵל בִּבְחִירָה. אָמְנָם בְּחִירַת הָאֵל יִתְבָּרַךְ הִיא לְעולָם לְטוב, וְלא כֵּן הַבְּחִירָה הָאֱנושִׁית. וְעִם זֶה, הִנֵּה הָאֱלהִית עַל אפֶן נִכְבָּד מְאד יותֵר מִן הַבְּחִירָה הָאֱנושִׁית. לָכֵן אָמַר \"כִּדְמוּתֵנוּ\" כְּמו דְּמוּתֵנוּ, וְלא \"בִּדְמוּתֵנוּ\" בֶּאֱמֶת. "
            ], 
            [
                "בְּצֶלֶם אֱלהִים. הִנֵּה מִלַּת \"אֱלהִים\" עַל צַד הַהִדָּמוּת תֵּאָמֵר עַל כָּל עֶצֶם שִׂכְלִי בְּפעַל, שָׁלֵם, נִבְדָּל מֵחמֶר, וּבָזֶה הוּא נִצְחִי בְּהֶכְרֵחַ. וְלָכֵן תֵּאָמֵר עַל הָאֵל יִתְבָּרַךְ וְעַל מַלְאָכָיו, וּכְמו כֵן תֵּאָמֵר עַל הַשּׁופְטִים עַל שֵׁם הַחֵלֶק הַשִּׂכְלִי הָרָאוּי בָּהֶם. אָמְנָם בִּהְיות כִּי הַשֵּׂכֶל הָאֱנושִׁי אַף עַל פִּי שֶׁפְּעֻלַּת הַשְׂכָּלָתו הִיא בִּלְתִּי שׁוּם כְּלִי חָמְרִי וְתִתְפַּשֵּׁט עַל בִּלְתִּי מוּחָשׁ, וְעַל קְצָת עֲתִידות, וְלא יֵחָלֵשׁ בְּהַרְבּותו פְּעֻלּות הַשְׂכָּלָתו, וְלא בְּעֵת זִקְנַת הַגּוּף, אֲבָל יוסִיף אמֶץ, וּמִכָּל אֵלֶּה הִתְבָּאֵר שֶׁהוּא נִבְדָּל מֵחמֶר בְּלִי סָפֵק, כִּי אָמְנָם הֵפֶךְ כָּל אֵלֶּה יִקְרֶה לְכחות הַגּוּף הַחָמְרִיּות מִכָּל מָקום, קדֶם שֶׁיִּתְבּונֵן, בִּהְיותו אָז מְשֻׁלָּל מִכָּל שְׁלֵמוּת אֲשֶׁר הוּכַן לו, לא יִקָּרֵא \"אֱלהִים\", אֲבָל יִקָּרֵא \"צֶלֶם אֱלהִים\" בִּלְבַד, עַד שֶׁיִּקְנֶה שְׁלֵמוּת, בִּפְרָט בַּחָכְמָה אֲשֶׁר בָּהּ יִקְנֶה אַהֲבַת הָאֵל וְיִרְאָתו, כִּי אָז יִהְיֶה עֶצֶם שִׂכְלִי בְּפעַל, שָׁלֵם, נִבְדָּל מֵחמֶר, וּמִזֶה יִתְחַיֵּב שֶׁיִּהְיֶה נִצְחִי וְקַיָּם גַּם אַחֲרֵי מִיתַת הַגּוּף. ובִהְיות בִּבְחִירַת הָאָדָם לִקְנות זֶה הַשְּׁלֵמוּת בְּהִשְׁתַּדְּלו לְהִתְבּונֵן בַּחָכְמָה הַנִּזְכֶּרֶת, הִנֵּה הִתְבָּאֵר שֶׁכַּאֲשֶׁר יִמְנַע עַצְמו מִזֶּה יִשָּׁאֵר כּחו הַשִּׂכְלִי עַל כּחִיּוּתו, מְשֻׁלָּל מִכָּל שְׁלֵמוּת בְּפעַל, כְּמו שֶׁהָיָה בִּתְחִלָּה, וְיַעֲלֶה בַּתּהוּ וְיאבַד, כְּאָמְרו \"אָדָם בִּיקָר וְלא יָבִין נִמְשַׁל כַּבְּהֵמות נִדְמוּ\" (תהלים מט, כא). וְאֶת כָּל אֵלֶּה הורָה הָאֵל יִתְבָּרַךְ בִּשְׁתֵּי מִלּות בְּאָמְרו \"בְּצֶלֶם אֱלהִים\". "
            ], 
            [
                "וְכִבְשֻׁהָ. שֶׁתָּגֵנּוּ בְּשִׂכְלְכֶם, וְתִמְנְעוּ אֶת הַחַיּות שֶׁלּא יִכָּנְסוּ בִּגְבוּלְכֶם, וְאַתֶּם תִּמְשְׁלוּ בָּם. ", 
                "וּרְדוּ. בְּמָצודִים וַחֲרָמִים לְהַכְנִיעָם לַעֲבודַתְכֶם. "
            ], 
            [
                "הִנֵּה נָתַתִּי לָכֶם. לְמַאֲכַל אָדָם."
            ], 
            [
                "וּלְכָל חַיַּת הָאָרֶץ. אֲבָל לְכָל חַיַּת הָאָרֶץ וְלַבְּהֵמָה וְלָעוף נָתַתִּי אֶת כָּל יֶרֶק עֵשֶׂב לְאָכְלָה. מִינֵי הָעֵשֶׂב שֶׁאֵינָם זורְעִים זֶרַע."
            ], 
            [
                "אֶת כָּל אֲשֶׁר עָשָׂה וְהִנֵּה טוב מְאד. תַּכְלִית הַמְּצִיאוּת בִּכְלָלו טוב מְאד יותֵר מִן הַתַּכְלִיתִיּות הַפְּרָטִיּות הַמְכֻוָּנות אֵלָיו. ", 
                "יום הַשִּׁשִּׁי. הָרִאשׁון, אֲשֶׁר בּו הָיָה רֵאשִׁית לְכָל יום \"שִׁשִּׁי\", אֲשֶׁר בּו יְכַלּוּ כָּל הַמַּעֲשִׂים כְּדֵי לִשְׁבּות בְּשַׁבָּת, כְּאָמְרו \"וְעָשִׂיתָ כָּל מְלַאכְתֶּךָ, וְיום הַשְּׁבִיעִי שַׁבָּת\" (שמות כ, ט י)."
            ]
        ], 
        [], 
        [
            [], 
            [], 
            [], 
            [], 
            [
                "כִּי ידֵעַ אֱלהִים כִּי בְּיום אֲכָלְכֶם מִמֶּנּוּ וְנִפְקְחוּ עֵינֵיכֶם. לא אָסַר אותו הַפְּרִי מִפְּנֵי חֲשַׁשׁ מִיתָה כְּלָל, אֶלָּא מִפְּנֵי שֶׁהוּא יודֵעַ שֶׁתַּשִּׂיגוּ בַּאֲכִילָתו תּוסֶפֶת יְדִיעָה, וּבָהּ תִּהְיוּ \"כֵּאלהִים\", שְׁלֵמִים בְּמַדָּע. "
            ]
        ], 
        [], 
        [], 
        [], 
        [
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [
                "וַתֵּלֶךְ הַתֵּבָה. בִּדְחִיַּת הַתִּגְבּרֶת הַבָּאָה מִלְּמַטָּה. "
            ]
        ], 
        [
            [], 
            [], 
            [], 
            [], 
            [], 
            [], 
            [], 
            [
                "וַיְשַׁלַּח אֶת הַיּונָה. כָּל מִין הַיּונָה שֶׁהָיוּ שִׁבְעָה שִׁבְעָה. ", 
                "לִרְאות הֲקַלּוּ. שֶׁאִם הֵקֵלּוּ, תְּקַנֵּן בְּהָרִים וּבְמִגְדָּלִים כְּמִנְהֲגָהּ. "
            ]
        ], 
        [
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [
                "וּרְאִיתִיהָ לִזְכּר בְּרִית עולָם. אַשְׁגִּיחַ בַּמְּסֻבָּב מִמֶּנָּה, וְהוּא תְּפִלַּת הַצַּדִּיקִים וְעָמְדָם בַּפֶּרֶץ לְמַעַן אָשִׁיב חֵמָה מֵהַשְׁחִית, כְּמו זוכֵר \"בְּרִית עולָם\". "
            ]
        ], 
        [], 
        [], 
        [], 
        [], 
        [
            [], 
            [], 
            [], 
            [
                "עָבְדוּ אֶת כְּדָרְלָעמֶר. מִפְּשָׁרָה שֶׁעָשׂוּ שָׁם י\"ב שָׁנָה, וְאַחַר כָּךְ מָרְדוּ. "
            ]
        ], 
        [], 
        [], 
        [
            [], 
            [], 
            [], 
            [], 
            [], 
            [], 
            [
                "לִהְיות לְךָ לֵאלהִים וּלְזַרְעֲךָ אַחֲרֶיךָ. לְיַחֵד שְׁמִי עֲלֵיכֶם בִּלְתִּי אֶמְצָעִי, כְּמו שֶׁהוּא מִתְיַחֵד עַל כָּל הַנִּצְחִיִּים, כְּאָמְרו \"כִּי כָּל אֲשֶׁר יַעֲשֶׂה הָאֱלהִים, הוּא יִהְיֶה לְעולָם\" (קהלת ג, יד), כִּי אָמְנָם הַנִּפְסָדִים, בַּאֲשֶׁר הֵם נִפְסָדִים, אֵינָם פְּעֻלָּתו בִּלְתִּי אֶמְצָעִי. אָמַר אִם כֵּן שֶׁבַּהֲקָמַת הַבְּרִית וּשְׁמִירָתו יִהְיֶה הוּא וְזַרְעו נִצְחִיִּים 'בְּאִישׁ' לְפָנָיו. "
            ], 
            [
                "לַאֲחֻזַּת עולָם, וְהָיִיתִי לָהֶם לֵאלהִים, שֶׁתּוּכְלוּ לַעֲשׂות רְצונִי בָּהּ, כְּעִנְיַן \"וַיִּתֵּן לָהֶם אַרְצות גּויִם.. בַּעֲבוּר יִשְׁמְרוּ חֻקָּיו\" (תהלים קה, מד מה). וּבָזֶה אֶהְיֶה לָכֶם לֵאלקִים, שֶׁתִּהְיוּ נִצְחִיִים 'בְּאִישׁ'. "
            ]
        ], 
        [], 
        [], 
        [], 
        [], 
        [], 
        [], 
        [
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [
                "וַיַּשְׁבִּיעֵנִי אֲדנִי. וּבִהְיות שֶׁאֲדונִי מָאַס בְּאַנְשֵׁי אַרְצו וּבָחַר בָּכֶם, בָּאתִי אֲלֵיכֶם, לא לְהֶעְדֵּר נָשִׁים בְּאַרְצֵנוּ. "
            ]
        ], 
        [], 
        [], 
        [
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [
                "וְיִשְׁתַּחֲוֻ לְךָ לְאֻמִּים. שֶׁגַּם הַמַּלְכִיּות שֶׁלּא יַעַבְדוּךָ יִשְׁתַּחֲווּ לְךָ, שֶׁתִּהְיֶה עֶלְיון לְמַלְכֵי אֶרֶץ. ", 
                "הֱוֵה גְּבִיר לְאַחֶיךָ. כִּי חָשַׁב שֶׁיִּהְיֶה טוב לְיַעֲקב שֶׁתַּסְפִּיק לו נַחֲלַת אֶרֶץ יִשְׂרָאֵל, וְשֶׁיִּחְיֶה בָּהּ עִם אֵיזֶה שִׁעְבּוּד, כְּדֵי שֶׁלּא יַטְרִיד נַפְשׁו בְּעִנְיְנֵי הַשְּׂרָרות וְהַבְלֵי הַנִּפְסָדִים, כְּמו שֶׁקָּרָה לְזַרְעו אַחַר כָךְ, כְּאָמְרו \"מְתָאֵב אָנכִי אֶת גְּאון יַעֲקב\" (עמוס ו, ח). וְשֶׁיִּהְיֶה טוב לו שֶׁיִּהְיֶה מְשֻׁעְבָּד תַּחַת אָחִיו מִמַּה שֶּׁיִּהְיֶה מְשֻׁעְבָּד תַּחַת שְׁאָר הָאֻמּות, כְּאָמְרָם זִכְרונָם לִבְרָכָה: או בְּטוּלָךְ, או בְּטוּלָא דְּבַר עֵשָׂו (גיטין יז, א). וּמִפְּנֵי שֶׁיָּדַע שֶׁאֶרֶץ יִשְׂרָאֵל הָיְתָה רְאוּיָה לְיַעֲקב בִּלְבַד, לָכֵן בְּזאת הַבְּרָכָה שֶׁחָשַׁב לְבָרֵךְ אֶת עֵשָׂו, לא הִזְכִּיר בִּרְכַּת אַבְרָהָם וְלא אֶרֶץ יִשְׂרָאֵל, כְּמו שֶׁהִזְכִּיר לְיַעֲקב כְּשֶׁהִכִּירו וּבֵרְכו (להלן כח, ד). ", 
                "ארְרֶיךָ אָרוּר. כִּי רַבִּים מְקַלְּלִים הַמְּלָכִים וְהַשָּׂרִים כְּשֶׁלּא יַשִּׂיגוּ חֶפְצָם, וְלָכֵן הִזְהִיר מִזֶּה, כְּאָמְרו \"אֱלהִים לא תְקַלֵּל\" וְכוּ' (שמות כב, כז). "
            ]
        ], 
        [
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [
                "וְהִנֵּה מַלְאֲכֵי אֱלהִים עלִים וְירְדִים וְהִנֵּה ה' נִצָּב עָלָיו. כִּי אָמְנָם כֵּן יִהְיֶה לְבַסּוף שֶׁשָּׂרֵי הָאֻמּות אַחַר עֲלִיָּתָם יֵרְדוּ, וְהָאֵל יִתְבָּרַךְ הַ\"נִּצָּב\" לָעַד לא יִטּשׁ אֶת עַמּו, כְּאָמְרו \"כִּי אֶעֱשֶׂה כָלָה בְּכָל הַגּויִם, וְאתְךָ לא אֶעֱשֶׂה כָלָה\" (ירמיהו מו, כח). "
            ], 
            [], 
            [], 
            [
                "כִּי לא אֶעֱזָבְךָ. וְזֶה שֶׁאָמַרְתִּי (פסוק יד) שֶׁאַחַר רב הַגָּלוּת תִּפְרץ כָּל גְּבוּל וְלא תּאבַד בְּצָרות הַגָּלוּת, יִהְיֶה מִפְּנֵי שֶׁבִּימֵי הַגָּלוּת לא אֶעֱזָבְךָ, כְּאָמְרו \"וְאַף גַּם זאת בִּהְיותָם בְּאֶרֶץ איְבֵיהֶם לא מְאַסְתִּים וְלא גְּעַלְתִּים לְכַלּתָם לְהָפֵר בְּרִיתִי אִתָּם\" א (ויקרא כו, מד). ", 
                "עַד אֲשֶׁר אִם עָשִׂיתִי. בְּעוד שֶׁלּא עָשִׂיתִי זֶה שֶׁאָמַרְתִּי לְךָ עַתָּה, בְּאָמְרִי \"וּפָרַצְתָּ\". כִּי מִלַּת \"עַד\" תּורֶה לִפְעָמִים כְּמו \"בְּעוד\", כְּמו \"עַד שֶׁהַמֶּלֶךְ בִּמְסִבּו\" (שיר השירים א, יב), \"עַד לא עָשָׂה אֶרֶץ וְחוּצות\" (משלי ח, כו). אָמְנָם אַחַר שֶׁתֵּעָשֶׂה זאת הַתְּשׁוּעָה הַגְּדולָה, לא בִּלְבַד יִגְמל חֶסֶד לְעַמּו שֶׁלּא לְעָזְבָם, אֲבָל יַגְבִּיר עָלָיו חַסְדּו לְהִתְהַלֵּךְ בְּתוכֵנוּ, כְּאָמְרו \"וְהִתְהַלַּכְתִּי בְּתוכֲכֶם\" (ויקרא כו, יב). "
            ]
        ], 
        [], 
        [
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [
                "אַתָּה יָדַעְתָּ אֵת אֲשֶׁר עֲבַדְתִּיךָ. לא תְּיַחֵס תּוסֶפֶת הַמִּקְנֶה אֶל הַנַּחַשׁ הַנִּמְשָׁךְ אַחַר הַמַּזָּל, אֲבָל תְּיַחֵס לִשְׁלֵמוּת עֲבודָתִי שֶׁהָיְתָה עִם בְּקִיאוּת וְהִשְׁתַּדְּלוּת רַב בִּמְלֶאכֶת מִרְעֵה הַצּאן. ", 
                "וְאֵת אֲשֶׁר הָיָה מִקְנְךָ אִתִּי. שֶׁהָיוּ בּו נִשְׁבָּרות וְחולות, וְחָבַשְׁתִּי אֶת הַנִּשְׁבֶּרֶת וְרִפֵּאתִי אֶת הַחולָה, כָּרָאוּי לְרועֵה הַבָּקָר. "
            ], 
            [
                "וַיְבָרֶךְ ה' אתְךָ לְרַגְלִי. אָמְנָם בַּמֶּה שֶּׁאָמַרְתָּ שֶׁבֵּרֵךְ ה' אותְךָ לְרַגְלִי הוּא אֱמֶת בְּלִי סָפֵק. ", 
                "וְעַתָּה. מֵאַחַר שֶׁהָאֵל יִתְבָּרַךְ בֵּרֵךְ אותְךָ בִּשְׁבִילִי. ", 
                "מָתַי אֶעֱשֶׂה גַּם אָנכִי. מָתַי אֶעֱשֶׂה גַּם אֲנִי אֵיזֶה מַעֲשֶׂה מְברָךְ מֵאִתּו \"לְבֵיתִי\", כְּמו שֶׁעָשִׂיתָ אַתָּה בִּגְלָלִי לְבֵיתְךָ, וְלא יַסְפִּיק לָזֶה הַשָּׂכָר הַמֻּרְגָּל לָרועִים. \n"
            ]
        ], 
        [
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [
                "וְעַתָּה. מֵאַחַר שֶׁאֵינִי חָפֵץ לְהַזִּיקְךָ, ", 
                "לְכָה נִכְרְתָה בְרִית, שֶׁגַּם אַתָּה לא תַּזִּיקֵנִי. "
            ]
        ], 
        [
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [
                "לא יַעֲקב יֵאָמֵר עוד שִׁמְךָ. לְקֵץ הַיָּמִין שֶׁתִּהְיֶה קַיָּם אַחַר אָבְדַן הָאֻמּות, וּבְכֵן יִהְיֶה כְּבָר מְקֻיָּם בְּךָ עִנְיַן \"יַעֲקב\", הַמּורֶה קַיָּם בַּסּוף, וְלָכֵן לא יִפּל עָלֶיךָ אָז עוד שֵׁם \"יַעֲקב\" לְהורות שֶׁתִּהְיֶה בְּעָקֵב וּבְסוף כָּל הָאֻמּות. ", 
                "כִּי אִם יִשְׂרָאֵל, כִּי שָׂרִיתָ. אֲבָל יִקְרְאוּ לְךָ בְּשֵׁם \"יִשְׂרָאֵל\" בִּלְבַד, לְהורות שֶׁאָז כְּבָר \"שָׂרִיתָ עִם אֱלהִים וְעִם אֲנָשִׁים\", כְּעִנְיַן יִפְקד ה' עַל צְבָא הַמָּרום בַּמָּרום, וְעַל מַלְכֵי הָאֲדָמָה עַל הָאֲדָמָה, (ישעיהו כד, כא). "
            ]
        ], 
        [], 
        [
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [
                "הַכְזונָה, שֶׁאֵין רָאוּי לִתְבּעַ עֶלְבּונָהּ. ", 
                "יַעֲשֶׂה, עַם הָאָרֶץ. ", 
                "אֶת אֲחותֵנוּ, שֶׁאֵינָהּ זונָה, וְרָאוּי לִתְבּעַ עֶלְבּונָהּ, וְשֶׁהִיא אָחות לָנוּ, וְרָאוּי לָנוּ לִתְבּעַ עֶלְבּונָהּ. וְהִנֵּה כְּשֶׁיִּתְבּונֵן יושֵׁב הָאָרֶץ בָּאֵלֶּה אֵין רָאוּי שֶׁיִּתְקומֵם. "
            ]
        ], 
        [
            [], 
            [], 
            [], 
            [], 
            [], 
            [], 
            [], 
            [], 
            [], 
            [
                "שִׁמְךָ יַעֲקב. אֲנִי מְקַיֵּם לְךָ עַתָּה זֶה הַשֵּׁם, שֶׁתִּהְיֶה קַיָּם אַתָּה לְבַדְּךָ בְּעָקֵב וּבְסוף כִּלְיון כָּל שְׁאָר הָאֻמּות, כְּאָמְרו \"כִּי אֶעֱשֶׂה כָלָה בְּכָל הַגּויִם, וְאתְךָ לא אֶעֱשֶׂה כָלָה\" (ירמיהו מו, כח). ", 
                "לא יִקָּרֵא שִׁמְךָ עוד יַעֲקב. וְכַאֲשֶׁר יִתְקַיֵּם עִנְיַן שֵׁם \"יַעֲקב\", שֶׁתִּשָּׁאֵר בַּסּוף אַתָּה לְבַדְּךָ, כְּאָמְרו \"הֶן עָם לְבָדָד יִשְׁכּן\" (במדבר כג, ט), אָז לא יִהְיֶה עִנְיַן \"עוד\" לַשֵּׁם \"יַעֲקב\". ", 
                "כִּי אִם יִשְׂרָאֵל יִהְיֶה שְׁמֶךָ. שֶׁתִּשְׂתָּרֵר עַל כָּל פְּלִיטֵי הָאֻמּות, כְּאָמְרו \"וְקַרְקַר כָּל בְּנֵי שֵׁת\" (שם כד, יז). ", 
                "וַיִּקְרָא אֶת שְׁמו יִשְׂרָאֵל. בֵּרֵךְ אותו שֶׁיַּתְחִיל קְצָת עִנְיַן שֵׁם \"יִשְׂרָאֵל\" מֵעַכְשָׁו, שֶׁיּוּכַל נֶגֶד הַמִּתְקומְמִים עָלָיו גַּם בְּאֶרֶץ לא לו, כְּאָמְרָם זִכְרונָם לִבְרָכָה: כָּל מָקום שֶׁהָלְכוּ נַעֲשׂוּ שָׂרִים לַאֲדונֵיהֶם (סנהדרין קד, א). \n"
            ]
        ], 
        [
            [
                "וְאֵלֶּה תּלְדות. עִנְיָנָיו וּמִקְרָיו כְּעִנְיַן \"מַה יֵּלֶד יום\" (משלי כז, א). ", 
                "עֵשָׂו הוּא אֱדום. לְעולָם נִבְהָל לְהון תַּאֲוותָיו הַנִּפְסָדות, כְּמו שֶׁעָשָׂה בְּיום שֶׁנִּקְרָא \"אֱדום\", שֶׁבִּהְיותו עָיֵף בַּעֲסָקָיו הָרָעִים לא הִכִּיר הָעֲדָשִׁים לְהַזְכִּירָם בִּשְׁמָם. "
            ], 
            [], 
            [], 
            [], 
            [], 
            [], 
            [], 
            [], 
            [
                "וְאֵלֶּה תּלְדות עֵשָׂו אֲבִי אֱדום בְּהַר שֵׂעִיר. וּמָנָה הָאַלּוּפִים, כִּי בָּנָיו אַחֲרָיו הָיוּ שֶׁכָּבְשׁוּ, וְנַעֲשֵׂית תִּמְנַע פִּילֶגֶשׁ, וְנַעֲשׂוּ תּולְדות עֵשָׂו אַלּוּפִים. "
            ], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [
                "וְאֵלֶּה הַמְּלָכִים. הודִיעַ שֶׁהֻצְרְכוּ לְהַמְלִיךְ אֲנָשִׁים נָכְרִים מִבְּלִי אֵין בֵּינֵיהֶם רָאוּי לִמְלךְ, וְשֶׁאֵין מַעֲמִידִים מֶלֶךְ בֶּן מֶלֶךְ. ", 
                "לִפְנֵי מְלָךְ מֶלֶךְ. קדֶם שֶׁיִּמְלךְ משֶׁה עֲלֵיהֶם בְּמִצְוַת הָאֵל יִתְבָּרַךְ, כְּאָמְרו \"וַיְצַוֵּם אֶל בְּנֵי יִשְׂרָאֵל\" (שמות ו, יג), עַל דֶּרֶךְ \"וְצִוְּךָ לְנָגִיד\" (שמואל א כה, ל). אָמְנָם כְּשֶׁמָּלַךְ מֶלֶךְ חָדְלָה מַלְכוּת עֵשָׂו וְהָיוּ לו אַלּוּפִים, כְּעִנְיַן \"וּלְאם מִלְאם יֶאֱמָץ\" (לעיל כה, כג). \n"
            ], 
            [], 
            [], 
            [], 
            [], 
            [], 
            [], 
            [], 
            [], 
            [
                "וְאֵלֶּה שְׁמות אַלּוּפֵי עֵשָׂו.. לִמְקמתָם בִּשְׁמתָם, שֶׁלּא הָיוּ חֲשׁוּבִים לְהִקָּרֵא בִּשְׁמָם רַק עַל שֵׁם מְקומָם."
            ]
        ]
    ], 
    "versionSource": "http://www.daat.ac.il/daat/olam_hatanah/mefaresh.asp?book=1&perek=1&mefaresh=sforno", 
    "heTitle": "ספורנו על בראשית", 
    "categories": [
        "Commentary", 
        "Tanach", 
        "Torah", 
        "Genesis"
    ]
}