{
    "versionTitle": "merged", 
    "language": "he", 
    "versions": [
        [
            "Torat Emet 357", 
            "http://www.toratemetfreeware.com/index.html?downloads"
        ]
    ], 
    "text": [
        [
            "<big><b>מעלת וסגולת אמירת פרקי שירה</b></big>\n", 
            "* כֹּל הָעוֹסֵק בְּפֶרֶק שִׁירָה בְּכֹל יוֹם אֲנִי מֵעִיד עָלָיו שֶׁהוּא בֵּן עוֹלַם הַבָּא, וְזוֹכֶה לִלְמֹד וּלְלַמֵּד, וְתַלְמוּדוֹ מִתְקַיֵּם בְּיָדוֹ, וְנִצּוֹל מִיֵּצֶר הָרַע, וְזוֹכֶה לִימוֹת הַמָּשִׁיחַ. (<small>פרקי דרבי אליעזר)</small>\n", 
            "* קְרִיאַת פִּרְקִי שִׁירָה מַגִּיעַ עַד גָּבְהֵי שָׁמַיִם לְהַשְׁפִּיעַ בַּמְּרוֹמִים שֶׁפַע בְּרָכָה וְטוֹבָה, מֵחֳלָאִים, פְּגָעִים רָעִים וּשְׁאַר מרעין בישין , תּוֹעַלְתּוֹ מְרֻבָּה, הַרְבֵּה עָשׂוּ וְעָלְתָה בְּיָדָם לִישׁוּעַת הַכְּלַל וְהַפְּרָט. (<small>הגאון רבי מרדכי גרוס שליט\"א ב\"הכל ישבחוך\")</small>\n", 
            " \n", 
            "* וְרָאוּי לֵידַע כִּי כֹּל הַנִּבְרָאִים, אַף עַל פִּי שֶׁיֵּשׁ לָהֶם מַלְאַךְ מְמֻנֵּה עֲלֵיהֶם בַּשָּׁמַיִם אֵין לָהֶם פֶּה לוֹמַר שִׁירָה אֶלָּא עַל יְדֵי הָאָדָם שֶׁכֻּלָּם נֶאֱחָזִים בְּקוֹמָתוֹ כְּמוֹ שֶׁכָּתוּב ב\"חֶסֶד לְאַבְרָהָם\" (<small>היעב\"ץ זצוק\"ל ב\"זמרת הארץ\")</small>\n", 
            "            \n", 
            "* כֹּל הָעוֹסֵק בְּפֶרֶק שִׁירָה זוֹכֶה לִהְיוֹת צוֹפֶה בַּמֶּרְכָּבָה וְזוֹכֶה לְיַמִּים טוֹבִים וְטוֹבוֹת כְּדֻגְמַת יְמוֹת מָשִׁיחַ בע\"ה. (<small>מוהר\"ר יצחק וואלף ב\"שיח יצחק\")</small>\n", 
            " \n", 
            "* גֹּדֶל מַעֲלַת אֲמִירַת פֶּרֶק שִׁירָה שִׁירַת הַבְּרִיאָה (<small>פִּרְקֵי שִׁירָה)</small> מְיֻחַס לְדָוִד הַמֶּלֶךְ וְלִשְׁלֹמֹה בְּנוֹ ע\"ה מְסֻגָּל לְפַרְנְסָהּ וְלִרְפוּאָה וּלְהַצָּלָה מִכָּל רַע. (<small>האר\"י זצ\"ל)</small>\n", 
            "* הָאָדָם הַקּוֹרֵא פִּרְקִי שִׁירָה נוֹתֵן כֹּחַ לַמַּלְאָכִים וְהַשָּׁרִים שֶׁל כֹּל אֵלוֹ הַבְּרִיאוֹת שֶׁיֹּאמְרוּ אֵלּוּ הַשִּׁירוֹת וּמוֹשְׁכִים חַיּוּתָם לְכֹל הַתַּחְתּוֹנִים.\n", 
            "<big><b>פֶּרֶק רִאשׁוֹן</b></big>\n", 
            "[שָׁמַיִם] אוֹמְרִים: הַשָּׁמַיִם מְסַפְּרִים כְּבוֹד אֵל וּמַעֲשֵׂה יָדָיו מַגִּיד הָרָקִיעַ: (<small>תהילים יט, ב)</small>\n", 
            "[אֶרֶץ] אוֹמֶרֶת . לְדָוִד מִזְמוֹר לַיי הָאָרֶץ וּמְלוֹאָהּ תֵּבֵל וְיֹשְׁבֵי בָּה: (<small>תהילים פרק כד א)</small>\n", 
            "ואומר . מִכְּנַף הָאָרֶץ זְמִרֹת שָׁמַעְנוּ צְבִי לַצָדִיק: (<small>ישעיהו כד טז)</small>\n", 
            "[גַּן עֵדֶן] אוֹמֵר . עוּרִי צָפוֹן וּבוֹאִי תֵימָן הָפִיחִי גַנִּי יִזְּלוּ בְשָׂמָיו יָבֹא דוֹדִי לְגַנּוֹ וְיֹאכַל פְּרִי מְגָדַיו:  (<small>שיר השירים ד טז)</small>\n", 
            "[גֵּיהִנֹּם] אוֹמֵר . כִּי הִשְׂבִּיעַ נֶפֶשׁ שֹׁקֵקָה וְנֶפֶשׁ רְעֵבָה מִלֵּא טוֹב: (<small>תהילים קז ט)</small>\n", 
            "[מִדְבַּר] אוֹמֵר . יְשֻׂשׂוּם מִדְבָּר וְצִיָּה וְתָגֵל עֲרָבָה וְתִפְרַח כַּחֲבַצָּלֶת: (<small>ישעיהו לה א)</small>\n", 
            "[שָׂדוֹת] אוֹמְרִים . יי בְּחָכְמָה יָסַד אָרֶץ כּוֹנֵן שָׁמַיִם בִּתְבוּנָה: (<small>משלי ג יט)</small>\n", 
            "[מַיִם] אוֹמְרִים . לְקֹול תִּתֹּו הֲמֹון מַיִם בַּשָּׁמַיִם וַיַּעַל נְשִׂאִים מִקְצֵה אָרֶץ בְּרָקִים לַמָּטָר עָשָׂה וַיֹּצֵא רוּחַ מֵאֹצְרֹתָיו: (<small>ירמיה נא טז)</small>\n", 
            "[יָמִים] אוֹמְרִים . מִקֹּלוֹת מַיִם רַבִּים אַדִּירִים מִשְׁבְּרֵי יָם אַדִּיר בַּמָּרוֹם יי: (<small>תהילים צג ד)</small>\n", 
            "[נַהֲרוֹת] אוֹמְרִים . נְהָרוֹת יִמְחֲאוּ כָף יַחַד הָרִים יְרַנֵּנוּ (<small>תהילים צח ח)</small>\n", 
            "[מַעְיָנוֹת] אוֹמְרִים .וְשָׁרִים כְּחֹלְלִים כָּל מַעְיָנַי: (<small>תהילים פז ז)</small>\n"
        ], 
        [
            "[יוֹם] אוֹמֵר . יוֹם לְיוֹם יַבִּיעַ אֹמֶר וְלַיְלָה לְּלַיְלָה יְחַוֶּה דָּעַת: (<small>תהילים יט ג)</small>\n", 
            "[לַיְלָה] אוֹמֵר . לְהַגִּיד בַּבֹּקֶר חַסְדֶּךָ וֶאֱמוּנָתְךָ בַּלֵילוֹת: (<small>תהילים תב ג)</small>\n", 
            "[שֶׁמֶשׁ] אוֹמֵר . שֶׁמֶשׁ יָרֵחַ עָמַד זְבֻלָה לְאוֹר חִצֶּיךָ יְהַלֵּכוּ לְנֹגַהּ בְּרַק חֲנִיתֶּךָ: (<small>חבקוק ג יא)</small>\n", 
            "[יָרֵחַ] אוֹמֶרֶת . עָשָׂה יָרֵחַ לְמוֹעֲדִים שֶׁמֶשׁ יָדַע מְבוֹאוֹ: (<small>תהילים קד יט)</small>\n", 
            "[כּוֹכָבִים] אוֹמְרִים . אַתָּה הוּא יי לְבַדֶּךָ אַתָּה עָשִׂיתָ אֶת הַשָּׁמַיִם שְׁמֵי הַשָּׁמַיִם וְכָל צְבָאָם הָאָרֶץ וְכָל אֲשֶׁר עָלֶיהָ הַיַּמִּים וְכָל אֲשֶׁר בָּהֶם וְאַתָּה מְחַיֶּה אֶת כֻּלָּם וּצְבָא הַשָּׁמַיִם לְךָ מִשְׁתַּחֲוִים: (<small>נחמיה ט ו)</small>\n", 
            "[עָבִים] אוֹמְרִים . יָשֶׁת חֹשֶׁךְ סִתְרוֹ סְבִיבוֹתָיו סֻכָּתוֹ חֶשְׁכַת מַיִם עָבֵי שְׁחָקִים: (<small>תהילים יח ב)</small>\n", 
            "[עַנְנֵי כָּבוֹד] אוֹמְרִים . אַף בְּרִי יַטְרִיחַ עָב יָפִיץ עֲנַן אוֹרוֹ: (<small>איוב לז יא)</small>\n", 
            "[רוּחַ] אוֹמֵר . אֹמַר לַצָּפוֹן תֵּנִי וּלְתֵימָן אַל תִּכְלָאִי הָבִיאִי בָנַי מֵרָחוֹק וּבְנוֹתַי מִקְצֵה הָאָרֶץ: (<small>ישעיה מג ו)</small>\n", 
            "[בְּרָקִים] אוֹמְרִים . בְּרָקִים לַמָּטָר עָשָׂה מוֹצֵא רוּחַ מֵאוֹצְרוֹ: (<small>תהילים קלה ז)</small>\n", 
            "[טַל] אוֹמֵר . אֶהְיֶה כַטַּל לְיִשְׂרָאֵל יִפְרַח כַּשּׁוֹשַׁנָּה וְיַךְ שָׁרָשָׁיו כַּלְּבָנוֹן: (<small>הושע יד ו)</small>\n", 
            "[גְּשָׁמִים] אוֹמְרִים . גֶּשֶׁם נְדָבוֹת תָּנִיף אֱלֹהִים נַחֲלָתְךָ וְנִלְאָה אַתָּה כוֹנַנְתָּ (<small>תהילים סח י)</small>\n"
        ], 
        [
            "[אִילָנוֹת] שֶׁבְּשָׂדֶה אוֹמְרִים . אָז יְרַנְּנוּ עֲצֵי הַיָּעַר מִלִּפְנֵי יי כִּי בָא לִשְׁפּוֹט אֶת הָאָרֶץ: (<small>דברי הימים א טז לח)</small>\n", 
            "[גֶּפֶן] אוֹמֶרֶת. כֹּה אָמַר יי כַּאֲשֶׁר יִמָּצֵא הַתִּירוֹשׁ בָּאֶשְׁכּוֹל וְאָמַר אַל תַּשְׁחִיתֵהוּ כִּי בְרָכָה בּוֹ כֵּן אֶעֱשֶׂה לְמַעַן עֲבָדַי לְבִלְתִּי הַשְׁחִית הַכֹּל: (<small>ישעיה סח ח)</small>\n", 
            "[תְּאֵנָה] אוֹמֶרֶת . נֹצֵר תְּאֵנָה יֹאכַל פִּרְיָהּ: (<small>משלי כז יח)</small>  \n", 
            "[רִמּוֹן] אוֹמֵר . כְּפֶלַח הָרִמּוֹן רַקָּתֵךְ מִבַּעַד לְצַמָּתֵךְ: (<small>שיר השירים ד ג)</small>\n", 
            "[תָּמָר] אוֹמֵר . צַדִּיק כַּתָּמָר יִפְרָח כְּאֶרֶז בַּלְּבָנוֹן יִשְׂגֶּה: (<small>תהילים צב יג)</small>\n", 
            "[תַּפּוּחַ]  כְּתַפּוּחַ בַּעֲצֵי הַיַּעַר כֵּן דּוֹדִי בֵּין הַבָּנִים בְּצִלּוֹ חִמַּדְתִּי וְיָשַׁבְתִּי וּפִרְיוֹ מָתוֹק לְחִכִּי: (<small>שיר השירים ב ג)</small>\n", 
            "[שִׁבֹּלֶת חִטִּים] שִׁיר הַמַּעֲלוֹת מִמַּעֲמַקִּים קְרָאתִיךָ יי (<small>תהילים קד א)</small>\n", 
            "[שִׁבֹּלֶת שְׂעוֹרִים] תְּפִלָּה לְעָנִי כִי יַעֲטֹף וְלִפְנֵי יי יִשְׁפֹּךְ שִׂיחוֹ (<small>תהילים קב א)</small>\n", 
            "[שְׁאַר שִׁבּוֹלִים] אוֹמְרִים לָבְשׁוּ כָרִים הַצֹּאן וַעֲמָקִים יַעַטְפוּ בָר יִתְרוֹעֲעוּ אַף יָשִׁירוּ (<small>תהילים סה יד)</small>\n", 
            "[יְרָקוֹת שֶׁבַּשָּׂדֶה] אוֹמְרִים . תְּלָמֶיהָ רַוֵּה נַחֵת גְּדוּדֶהָ בִּרְבִיבִים תְּמֹגְגֶנָּה צִמְחָהּ תְּבָרֵךְ: (<small>תהילים סה יא)</small>\n", 
            "[דְּשָׁאִים] אוֹמְרִים . יְהִי כְבוֹד יי לְעוֹלָם יִשְׂמַח יי בְּמַעֲשָׂיו:  (<small>תהילים קד לא)</small>\n"
        ], 
        [
            "[תַּרְנְגוֹל] אוֹמֵר . בְּשָׁעָה שֶׁבָּא הַקָּדוֹשׁ בָּרוּךְ הוּא אֵצֶל הַצַּדִּיקִים בְּגַן עֵדֶן , זוֹלְפִים כֹּל אִילָנֵי גַּן עֵדֶן בַּשָּׁמַיִם , וּמְרַנְּנִים וּמְשַׁבְּחִים , וְאָז גַּם הוּא מִתְעוֹרֵר וּמְשַׁבֵּחַ: \n", 
            "בְּקוֹל רִאשׁוֹן אוֹמֵר . זֶה דּוֹר דֹּרְשָׁו מְבַקְשֵׁי פָנֶיךָ יַעֲקֹב סֶלָה: שְׂאוּ שְׁעָרִים רָאשֵׁיכֶם וְהִנָּשְׂאוּ פִּתְחֵי עוֹלָם וְיָבוֹא מֶלֶךְ הַכָּבוֹד: מִי זֶה מֶלֶךְ הַכָּבוֹד יי עִזּוּז וְגִבּוֹר יי גִּבּוֹר מִלְחָמָה: (<small>תהילים כד ז-ח)</small>\n", 
            "בְּקוֹל שֵׁנִי אוֹמֵר . שְׂאוּ שְׁעָרִים רָאשֵׁיכֶם וּשְׂאוּ פִּתְחֵי עוֹלָם וְיָבֹא מֶלֶךְ הַכָּבוֹד: מִי הוּא זֶה מֶלֶךְ הַכָּבוֹד יי צְבָאוֹת הוּא מֶלֶךְ הַכָּבוֹד סֶלָה: (<small>תהילים כד ט-י)</small>\n", 
            "בְּקוֹל שְׁלִישִׁי אוֹמֵר עִמְדוּ צַדִּיקִים וְעִסְקוֹ בַּתּוֹרָה , כְּדֵי שֶׁיִּהְיֶה שְׂכַרְכֶם כָּפוּל לָעוֹלָם הַבָּא: \n", 
            "בְּקוֹל רְבִיעִי אוֹמֵר . לִישׁוּעָתְךָ קִוִּיתִי יי: (<small>בראשית מט יח)</small>\n", 
            "בְּקוֹל חֲמִישִׁי אוֹמֵר . עַד מָתַי עָצֵל תִּשְׁכָּב מָתַי תָּקוּם מִשְּׁנָתֶךָ:  (<small>משלי ו ט)</small>\n", 
            "בְּקוֹל שִׂישִׂי אוֹמֵר . אַל תֶּאֱהַב שֵׁנָה פֶּן תִּוָּרֵשׁ פְּקַח עֵינֶיךָ שְׂבַע לָחֶם: (<small>משלי כ יג)</small>\n", 
            "בְּקוֹל שְׁבִיעִי אוֹמֵר . עֵת לַעֲשׂוֹת לַיי הֵפֵרוּ תּוֹרָתֶךָ:  (<small>תהילים קיט קכו)</small>\n", 
            "[תַּרְנְגֹלֶת] אוֹמֶרֶת . נֹתֵן לֶחֶם לְכָל בָּשָׂר כִּי לְעוֹלָם חַסְדּוֹ: (<small>תהילים קלו כה)</small>\n", 
            "[יוֹנָה] אוֹמֶרֶת . כְּסוּס עָגוּר כֵּן אֲצַפְצֵף אֶהְגֶּה כַּיּוֹנָה דַּלּוּ עֵינַי לַמָּרוֹם אֲדֹנָי עָשְׁקָה לִּי עָרְבֵנִי: (<small>ישעיה לח יד)</small>\n", 
            "אוֹמֶרֶת יוֹנָה לִפְנֵי הַקָּדוֹשׁ בָּרוּךְ הוּא , רִבּוֹנוֹ שֶׁל עוֹלַם , יִהְיוּ מְזוֹנוֹתַי מְרוֹרִים כְּזַיִת בְּיָדְךָ , וְאַל יִהְיוּ מְתוּקִים כִּדְבַשׁ , עַל יְדֵי בַּשָּׁר וְדָם: \n", 
            "[נֶשֶׁר] אוֹמֵר . וְאַתָּה יי אֱלֹהִים צְבָאוֹת אֱלֹהֵי יִשְׂרָאֵל הָקִיצָה לִפְקֹד כָּל הַגּוֹיִם אַל תָּחֹן כָּל בֹּגְדֵי אָוֶן סֶלָה: (<small>תהילים נט ו)</small>\n", 
            "[עָגוּר] אוֹמֵר . הוֹדוּ לַיי בְּכִנּוֹר בְּנֵבֶל עָשׂוֹר זַמְּרוּ לוֹ: (<small>תהילים לג ב)</small>\n", 
            "[צִפּוֹר] אוֹמֵר. גַּם צִפּוֹר מָצְאָה בַיִת וּדְרוֹר קֵן לָהּ אֲשֶׁר שָׁתָה אֶפְרֹחֶיהָ אֶת מִזְבְּחוֹתֶיךָ יי צְבָאוֹת מַלְכִּי וֵאלֹהָי: (<small>תהילים פד ד)</small>\n", 
            "[סְנוּנִית] אוֹמֶרֶת . לְמַעַן יְזַמֶּרְךָ כָבוֹד וְלֹא יִדֹּם יי אֱלֹהַי לְעוֹלָם אוֹדֶךָּ: (<small>תהילים לג יג)</small>\n", 
            "[טַסִּית] אוֹמֶרֶת . עֶזְרִי מֵעִם יי עֹשֵׂה שָׁמַיִם וָאָרֶץ: (<small>תהילים קכא ב)</small>\n", 
            "[צִיָּה] אוֹמֶרֶת . אוֹר זָרֻעַ לַצַּדִּיק וּלְיִשְׁרֵי לֵב שִׂמְחָה: (<small>תהילים צז יב)</small>\n", 
            "[רְצִפִי] אוֹמֵר . נַחֲמוּ נַחֲמוּ עַמִּי יֹאמַר אֱלֹהֵיכֶם: (<small>ישעיה מ א)</small>\n", 
            "[חֲסִידָה] אוֹמֶרֶת . דַּבְּרוּ עַל לֵב יְרוּשָׁלִַם וְקִרְאוּ אֵלֶיהָ כִּי מָלְאָה צְבָאָהּ כִּי נִרְצָה עֲוֹנָהּ כִּי לָקְחָה מִיַּד יי כִּפְלַיִם בְּכָל חַטֹּאתֶיהָ: (<small>ישעיה מ ב)</small>\n", 
            "[עוֹרֵב] אוֹמֵר . מִי יָכִין לָעֹרֵב צֵידוֹ כִּי יְלָדָיו אֶל אֵל יְשַׁוֵּעוּ: (<small>איוב לח מא)</small>\n", 
            "[זַרְזִיר] אוֹמֵר: נוֹדַע בַּגּוֹיִם זַרְעָם וְצֶאֱצָאֵיהֶם בְּתוֹךְ הָעַמִּים כָּל רֹאֵיהֶם יַכִּירוּם כִּי הֵם זֶרַע בֵּרַךְ יי: (<small>ישעיה סא ט)</small>\n", 
            "[אֲוַז שֶׁבַּבַּיִת] אוֹמֶרֶת . הוֹדוּ לַיי קִרְאוּ בִשְׁמוֹ הוֹדִיעוּ בָעַמִּים עֲלִילוֹתָיו: שִׁירוּ לוֹ זַמְּרוּ לוֹ שִׂיחוּ בְּכָל נִפְלְאוֹתָיו: (<small>תהילים קה א-ב)</small>\n", 
            "[אֲוַז הַבָּר] הַמְּשׁוֹטֶטֶת בַּמִּדְבָּר . כְּשֶׁרוֹאֵה אֶת יִשְׂרָאֵל עוֹסְקִים בַּתּוֹרָה אוֹמֶרֶת . קוֹל קוֹרֵא בַּמִּדְבָּר , פָּנוּ דֶּרֶךְ יי , יַשְׁרוּ בַּעֲרָבָה מְסִלָּה לֶאֱלֹהֵינוּ , וְעַל מְצִיאוּת מְזוֹנוֹתֶיהָ בַּמִּדְבָּר אוֹמֶרֶת . אָרוּר הַגֶּבֶר אַשֵּׁר יִבְטַח בָּאָדָם , בָּרוּךְ הַגֶּבֶר אֲשֶׁר יִבְטַח בְּיי וְהָיָה יי מִבְטָחוֹ: \n", 
            "[פְרוֹגִיוֹת] אוֹמְרִים . בִּטְחוּ בַיי עֲדֵי עַד כִּי בְּיָהּ יי צוּר עוֹלָמִים: (<small>ישעיה כו ד)</small>\n", 
            "[רַחֲמָהּ] אוֹמֶרֶת . אֶשְׁרְקָה לָהֶם וַאֲקַבְּצֵם כִּי פְדִיתִים וְרָבוּ כְּמוֹ רָבוּ: (<small>זכריה י ח)</small>\n", 
            "[צִפֹּרֶת כְּרָמִים] אוֹמֶרֶת . אֶשָּׂא עֵינַי אֵל הֶהָרִים מֵאַיִן יָבֹא עֶזְרִי: (<small>תהילים קכא א)</small>\n", 
            "[חָסִיל] אוֹמֵר . יי אֱלֹהַי אַתָּה אֲרוֹמִמְךָ אוֹדֶה שִׁמְךָ כִּי עָשִׂיתָ פֶּלֶא עֵצוֹת מֵרָחוֹק אֱמוּנָה אֹמֶן: (<small>ישעיה כה א)</small>\n", 
            "[שְׂמָמִית] אוֹמֶרֶת . הַלְלוּהוּ בְצִלְצְלֵי שָׁמַע הַלְלוּהוּ בְּצִלְצְלֵי תְרוּעָה: (<small>תהילים פרק קנ ה)</small>\n", 
            "[זְבוּב] אוֹמֵר . בְּשָׁעָה שֶׁאֵין יִשְׂרָאֵל עוֹסְקִים בַּתּוֹרָה , קוֹל אֹמֵר קְרָא וְאָמַר מָה אֶקְרָא כָּל הַבָּשָׂר חָצִיר וְכָל חַסְדּוֹ כְּצִיץ הַשָּׂדֶה: יָבֵשׁ חָצִיר נָבֵל צִיץ כִּי רוּחַ יי נָשְׁבָה בּוֹ אָכֵן חָצִיר הָעָם: יָבֵשׁ חָצִיר נָבֵל צִיץ וּדְבַר אֱלֹהֵינוּ יָקוּם לְעוֹלָם: (<small>ישעיה פרק מ ו-ח)</small>\n", 
            "בּוֹרֵא נִיב שְׂפָתָיִם שָׁלוֹם שָׁלוֹם לָרָחוֹק וְלַקָּרוֹב אָמַר יי וּרְפָאתִיו: (<small>ישעיה פרק נז יט)</small>\n", 
            "[תַּנִּינִים] אוֹמְרִים . הַלְלוּ אֶת יי מִן הָאָרֶץ תַּנִּינִים וְכָל תְּהֹמוֹת: (<small>תהילים פרק קמח ז)</small>\n", 
            "[לִוְיָתַן] אוֹמֵר . הוֹדוּ לַיי כִּי טוֹב כִּי לְעוֹלָם חַסְדּוֹ: (<small>תהילים פרק קלו א)</small>\n", 
            "[דָּגִים] אוֹמְרִים . קוֹל יי עַל הַמָּיִם אֵל הַכָּבוֹד הִרְעִים יי עַל מַיִם רַבִּים: (<small>תהילים פרק כט ג)</small>\n", 
            "[צְפַרְדֵּעַ] אוֹמֶרֶת . בָּרוּךְ שֵׁם כְּבוֹד מַלְכוּתוֹ לְעוֹלַם וָעֶד: \n"
        ], 
        [
            "[בְּהֵמָה דַּקָּה טְהוֹרָה] אוֹמֶרֶת . מִי כָמֹכָה בָּאֵלִם יי מִי כָּמֹכָה נֶאְדָּר בַּקֹּדֶשׁ נוֹרָא תְהִלֹּת עֹשֵׂה פֶלֶא: (<small>שמות פרק טו יא)</small>\n", 
            "[בְּהֵמָה גַּסָּה טְהוֹרָה] אוֹמֶרֶת . הַרְנִינוּ לֵאלֹהִים עוּזֵּנוּ הָרִיעוּ לֵאלֹהֵי יַעֲקֹב: (<small>תהילים פרק פא ב)</small>\n", 
            "[בְּהֵמָה דַּקָּה טְמֵאָה] אוֹמֶרֶת . הֵיטִיבָה יי לַטּוֹבִים וְלִישָׁרִים בְּלִבּוֹתָם: (<small>תהילים פרק קכה ד)</small>\n", 
            "[בְּהֵמָה גַּסָּה טְמֵאָה] אוֹמֶרֶת . יְגִיעַ כַּפֶּיךָ כִּי תֹאכֵל אַשְׁרֶיךָ וְטוֹב לָךְ: (<small>תהילים פרק קכח ב)</small>\n", 
            "[גַּמַּל] אוֹמֵר . יי מִמָּרוֹם יִשְׁאָג וּמִמְּעוֹן קָדְשׁוֹ יִתֵּן קוֹלוֹ שָׁאֹג יִשְׁאַג עַל נָוֵהוּ:  (<small>ירמיה פרק כה ל)</small>\n", 
            "[סוּס] אוֹמֵר . הִנֵּה כְעֵינֵי עֲבָדִים אֶל יַד אֲדוֹנֵיהֶם כְּעֵינֵי שִׁפְחָה אֶל יַד גְּבִרְתָּהּ כֵּן עֵינֵינוּ אֶל יי אֱלֹהֵינוּ עַד שֶׁיְּחָנֵּנוּ: (<small>תהילים פרק קכג ב)</small>\n", 
            "[פֶּרֶד] אוֹמֵר . יוֹדוּךָ יי כָּל מַלְכֵי אָרֶץ כִּי שָׁמְעוּ אִמְרֵי פִיךָ: (<small>תהילים פרק קלח ד)</small>\n", 
            "[חֲמוֹר] אוֹמֵר . לְךָ יי הַגְּדֻלָּה וְהַגְּבוּרָה וְהַתִּפְאֶרֶת וְהַנֵּצַח וְהַהוֹד כִּי כֹל בַּשָּׁמַיִם וּבָאָרֶץ לְךָ יי הַמַּמְלָכָה וְהַמִּתְנַשֵּׂא לְכֹל לְרֹאשׁ: (<small>דברי הימים א , כט יא)</small>\n", 
            "[שׁוֹר] אוֹמֵר . אָז יָשִׁיר משֶׁה וּבְנֵי יִשְׂרָאֵל אֶת הַשִּׁירָה הַזֹּאת לַיי וַיֹּאמְרוּ לֵאמֹר אָשִׁירָה לַּיי כִּי גָאֹה גָּאָה סוּס וְרֹכְבוֹ רָמָה בַיָּם: (<small>שמות פרק טו א)</small>\n", 
            "[חַיּוֹת הַשָּׂדֶה] אוֹמְרִים. בָּרוּךְ הַטּוֹב וְהַמֵּטִיב: \n", 
            "[צְבִי] אוֹמֵר . וַאֲנִי אָשִׁיר עֻזֶּךָ וַאֲרַנֵּן לַבֹּקֶר חַסְדֶּךָ כִּי הָיִיתָ מִשְׂגָּב לִי וּמָנוֹס בְּיוֹם צַר לִי: (<small>תהילים פרק נט יז)</small>\n", 
            "[פִּיל] אוֹמֵר . מַה גָּדְלוּ מַעֲשֶׂיךָ יי מְאֹד עָמְקוּ מַחְשְׁבֹתֶיךָ: (<small>תהילים פרק צב ו)</small>\n", 
            "[אַרְיֵה] אוֹמֵר יי כַּגִּבּוֹר יֵצֵא כְּאִישׁ מִלְחָמוֹת יָעִיר קִנְאָה יָרִיעַ אַף יַצְרִיחַ עַל אֹיְבָיו יִתְגַּבָּר:  (<small>ישעיה פרק מב יג)</small>\n", 
            "[דֹּב] אוֹמֵר יִשְׂאוּ מִדְבָּר וְעָרָיו חֲצֵרִים תֵּשֵׁב קֵדָר יָרֹנּוּ ישְׁבֵי סֶלַע מֵרֹאשׁ הָרִים יִצְוָחוּ: (<small>ישעיה פרק מב יא)</small>\n", 
            "[זְאֵב] אוֹמֵר . עַל כָּל דְּבַר פֶּשַׁע עַל שׁוֹר עַל חֲמוֹר עַל שֶׂה עַל שַׂלְמָה עַל כָּל אֲבֵדָה אֲשֶׁר יֹאמַר כִּי הוּא זֶה עַד הָאֱלֹהִים יָבֹא דְּבַר שְׁנֵיהֶם אֲשֶׁר יַרְשִׁיעֻן אֱלֹהִים יְשַׁלֵּם שְׁנַיִם לְרֵעֵהוּ: (<small>שמות פרק כב ח)</small>\n", 
            "[שׁוּעַל] אוֹמֵר . הוֹי בֹּנֶה בֵיתוֹ בְּלֹא צֶדֶק וַעֲלִיּוֹתָיו בְּלֹא מִשְׁפָּט בְּרֵעֵהוּ יַעֲבֹד חִנָּם וּפֹעֲלוֹ לֹא יִתֶּן לוֹ: (<small>ירמיה פרק כב יג)</small>\n", 
            "[זַרְזִיר] אוֹמֵר . רַנְּנוּ צַדִּיקִים בַּיי לַיְשָׁרִים נָאוָה תְהִלָּה: (<small>תהילים פרק לג א)</small>\n", 
            "[חָתוּל] אוֹמֵר . אֶרְדּוֹף אוֹיְבַי וְאַשִֹּיגֵם וְלֹא אָשׁוּב עַד כַּלּוֹתָם:  (<small>תהילים פרק יח לח)</small>\n"
        ], 
        [
            "[שְׁרָצִים] אוֹמְרִים. יִשְׂמַח יִשְׂרָאֵל בְּעֹשָׂיו בְּנֵי צִיּוֹן יָגִילוּ בְמַלְכָּם: (<small>תהילים פרק קמט ב)</small> ", 
            "[אֵלִים שֶׁבַּשְּׁרָצִים] אוֹמְרִים . אֶשְׁתְּךָ כְּגֶפֶן פֹּרִיָּה בְּיַרְכְּתֵי בֵיתֶךָ בָּנֶיךָ כִּשְׁתִלֵי זֵיתִים סָבִיב לְשֻׁלְחָנֶךָ:  (<small>תהילים פרק קכח ג)</small> ", 
            "[נָחָשׁ] אוֹמֵר . סוֹמֵךְ יי לְכָל הַנֹּפְלִים וְזוֹקֵף לְכָל הַכְּפוּפִים: (<small>תהילים פרק קמה טו)</small> ", 
            "[עַקְרַב] אוֹמֵר . טוֹב יי לַכֹּל וְרַחֲמָיו עַל כָּל מַעֲשָׂיו:  (<small>תהילים פרק קמה ט)</small> ", 
            "[שַׁבְּלוּל] אוֹמֵר . כְּמוֹ שַׁבְּלוּל תֶּמֶס יַהֲלֹךְ נֵפֶל אֵשֶׁת בַּל חָזוּ שָׁמֶשׁ: (<small>תהילים פרק נח ט)</small> ", 
            "[נְמָלָה] אוֹמֶרֶת . לֵךְ אֶל נְמָלָה עָצֵל רְאֵה דְרָכֶיהָ וַחֲכָם: (<small>ספר משלי פרק ו ו)</small> ", 
            "[עַכְבַּר] אוֹמֵר . וְאַתָּה צַדִּיק עַל כָּל הַבָּא עָלֵינוּ כִּי אֱמֶת עָשִׂיתָ וַאֲנַחְנוּ הִרְשָׁעְנוּ:  (<small>נחמיה פרק ט לג)</small> ", 
            "[חֻלְדָּה] אוֹמֶרֶת. כֹּל הַנְּשָׁמָה תְּהַלֵּל יָהּ הַלְלוּיָה . (<small>תהילים קנ ו)</small> ", 
            "[כְּלָבִים] אוֹמְרִים . בֹּאוּ נִשְׁתַּחֲוֶה וְנִכְרָעָה נִבְרְכָה לִפְנֵי יי עֹשֵׂנוּ: (<small>תהילים פרק צה ו)</small> "
        ], 
        [
            "<big><b>בַּקָּשָׁה לְאַחַר אֲמִירַת פֶּרֶק שִׁירָה</b></big> ", 
            "רִבּוֹן כֹּל הָעוֹלָמִים, יְהִי רָצוֹן מִלְּפָנֶיךָ יי אֱלֹהַי וֶאֱלֹהֵי אֲבוֹתַי, שֶׁבִּזְכוּת \"פֶּרֶק שִׁירָה שֶׁקָּרָאתִי, שֶׁהוּא שִׁירַת הַדּוֹמֵם הַצּוֹמֵחַ וְהַחַי, וְהַמַּלְאָכִים הַמְּמֻנִּים עֲלֵיהֶם מֵאֵת ד' יִתְבָּרֵךְ, שֶׁתְּהֵא אֲמִירָתוֹ כְּהַקְרָבַת קָרְבָּן עַל גַּבֵּי הַמִּזְבֵּחַ. שֶׁתְּהֵא שָׁעָה זוּ שְׁעַת רַחֲמִים, שְׁעַת הַקְשָׁבָה, שְׁעַת הַאֲזָנָה, וְנִקְרָאֲךָ וּתְעַנִּינוּ, נַעְתִּיר לְךָ וְהֵעָתֵר לָנוּ. ", 
            "שֶׁתִּהְיֶה עוֹלָה לְפָנֶיךָ אֲמִירַת פֶּרֶק שִׁירָה כְּאִלּוּ הִשַּׂגְנוּ כֹּל הַסּוֹדוֹת הַנִּפְלָאוֹת וְהַנּוֹרָאוֹת אֲשֶׁר הֵם חֲתוּמִים בּוֹ בְּכֹל תְּנָאָיו. הַחְזִירֵנוּ בִּתְשׁוּבָה שְׁלֵמָה לְפָנֶיךָ, וְנִזְכֶּה לְמָקוֹם שֶׁהַנְּפָשׁוֹת הָרוּחוֹת וְהַנְשָׁמוֹת נֶחְצָבוֹת מִשַּׁם, וּכְאִלּוּ עָשִׂינוּ כֹּל אַשֵּׁר מוּטָל עָלֵינוּ לְהַשִּׂיג, בֵּין בְּגִלְגּוּל זֶה בֵּין בְּגִלְגּוּלִים אֲחֵרִים, וּמַלֵּא כֹּל מִשְׁאֲלוֹת לִבֵּנוּ לְטוֹבָה (<small>כָּאן יוֹסִיף בִּפְרָטִיּוּת מַה שֶׁנִּצְרַךְ)</small> וְתִשְׁלַח בְּרָכָה הַצְלָחָה וְהַרְוָחָה בְּכֹל מֵעֲשֵׂה יָדֵינוּ , וְנִזְכֶּה לְשׁוֹרֵר לַעֲתִיד לָבוֹא, וְתַשִּׁיב שְׁכִינָתְךָ לְעִיר קָדְשְׁךָ בִּמְהֵרָה בְּיָמֵינוּ אָמֵן. (<small>מעובד מהרב רבי מרדכי גרוס שליט\"א)</small>"
        ]
    ], 
    "title": "Perek Shirah", 
    "versionSource": "http://www.sefaria.org/Perek_Shirah", 
    "heTitle": "פרק שירה", 
    "sectionNames": [
        "Perek", 
        "Line"
    ], 
    "categories": [
        "Liturgy"
    ]
}