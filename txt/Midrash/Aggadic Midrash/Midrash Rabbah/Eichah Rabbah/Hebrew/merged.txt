Eichah Rabbah
איכה רבה
merged
http://www.sefaria.org/Eichah_Rabbah
This file contains merged sections from the following text versions:
-Daat Eichah Rabbah
-http://www.daat.ac.il/daat/toshba/eyha/shaar-2.htm



איכה רבה

Chapter 1

איכה ישבה   -  שלשה נתנבאו בלשון "איכה": משה, ישעיה וירמיה. משה אמר: (דברים א) איכה אשא לבדי וגו'. ישעיה אמר: (ישעיה א') איכה היתה לזונה. ירמיה אמר: איכה ישבה בדד.  אמר רבי לוי: משל למטרונה שהיו לה שלושה שושבינין, אחד ראה אותה בשלותה, ואחד ראה אותה בפחזותה, ואחד ראה אותה בנוולה. כך משה ראה את ישראל בכבודם ושלותם, ואמר: איכה אשא לבדי טרחכם. ישעיה ראה אותם בפחזותם, ואמר: איכה היתה לזונה. ירמיה ראה אותם בנוולם, ואמר: איכה ישבה.  שאלו את בן עזאי, אמרו לו: רבנו, דרוש לנו דבר אחד ממגילת קינות, אמר להם: לא גלו ישראל עד שכפרו ביחידו של עולם, ובמילה שניתנה לעשרים דורות, ובעשרת הדברות, ובחמישה ספרי תורה, מנין" איכה".  אמר רבי לוי: לא גלו ישראל עד שכפרו בשלושים ושש כריתות שבתורה, ובעשרת הדברות. מנין? איכה ישבה בדד.  רבי ברכיה בשם רב אבדימי דמן חיפה: למלך שהיה לו בן. בזמן שעושה רצונו של אביו, היה מלבישו בגדי מילתין. ובזמן שאינו עושה רצונו של מקום, מלבישו בגדי בדד. כך ישראל, כל זמן שהיו עושים רצונו של הקב"ה, כתיב (יחזקאל טז) ואלבישך רקמה. רבי סימא אמר: פופירא. תרגם אונקלוס: אפקלטורין פליקטא. ובזמן שאין עושין רצונו של הקב"ה, מלבישן בגדי בדדין, הדא הוא דכתיב: איכה ישבה בדד.  אמר רבי נחמן אמר שמואל משום רבי יהושע בן לוי: קרא הקב"ה למלאכי השרת. אמר להם: מלך בשר ודם כשמת לו מת והוא מתאבל, מה דרכו לעשות? אמרו לו: תולה שק על פתחו. אמר להם: אף אני כך אני עושה. הדא הוא דכתיב: (ישעיה נ) אלביש שמים קדרות ושק אשים כסותם מלך בשר ודם מה דרכו לעשות? אמרו לו: מכבה את הפנסין. אמר להם: כך אני עושה, שנאמר: (יואל ד) שמש וירח קדרו וכוכבים אספו נגהם. מלך בשר ודם מה דרכו לעשות? כופה את המיטות, כך אני עושה. שנאמר: (דניאל ז) עד די כרסון רמיו ועתיק יומין יתיב. כביכול שהיו הפוכים. מלך בשר ודם מה דרכו לעשות? הולך יחף. כך אני עושה. שנאמר: (נחום א) ה' בסופה ובסערה דרכו וענן אבק רגליו. מלך בשר ודם מה דרכו לעשות? מבזע פורפירא שלו, כך אני עושה. דכתיב: (איכה ב) עשה ה' אשר זמם ביצע אמרתו.  רבי יעקב דכפר חנן מפרש ליה: מהו "בצע אמרתו"? מבזע פורפירא שלו. מלך בשר ודם מה דרכו לעשות? יושב ודומם. כך אני עושה. שנאמר: (איכה ג) ישב בדד וידום. מלך בשר ודם אבל, מה דרכו לעשות? יושב ובוכה. כך אני עושה. דכתיב: ( ישעיה כב) ויקרא ה' אלוהים צבאות ביום ההוא, לבכי ולמספד ולקרחה.  דבר אחר: איכה אמר להם ירמיה: מה ראיתם בעבודת כוכבים שאתם להוטין אחריה? אילו היה לה פה למיסב ולמיתב, היינו אומרין כך. אלא נאמר דידה, ונאמר דיליה, נאמר דידה: (ירמיה י) כה אמר ה' אל דרך הגויים אל תלמדו, ומאותות השמים אל תחתו, כי יחתו הגויים מהמה. ונאמר דיליה: (שם) כדנה תאמרון להום אלוהיא די שמיא וארקא. (שם) לא כאלה חלק יעקב, כי יוצר הכל הוא וישראל שבט נחלתו ה' צבאות שמו.  רבי יהודה ורבי נחמיה - רבי יהודה אומר: אין לשון "איכה" אלא לשון תוכחה, הדא מה דאת אמר: (שם ח) איכה תאמרו חכמים אנחנו, ותורת ה' אתנו וגו'.  ורבי נחמיה אומר: אין לשון "איכה" אלא קינה. הדא מה דאת אמר: (בראשית ג) ויקרא ה' אל האדם ויאמר לו, איכה, אוי לכה.  ואימתי נאמרה מגילת קינות? רבי יהודה אומר: בימי יהויקים נאמרה.  אמר לו רבי נחמיה: וכי בוכים על המת עד שלא ימות? אלא אימתי נאמרה? אחר חורבן הבית. הרי פתרונו: איכה ישבה בדד.
העיר רבתי עם - תני רבי שמואל: עשרים וארבע פלטיות היו בירושלים וכל פלטיה ופלטיה עשרים וארבע מבואות, וכל מבוי ומבוי עשרים וארבע שווקים, ועל כל שוק ושוק עשרים וארבע שקקים, ועל כל שקק ושקק עשרים וארבע חצרות, ועל כל חצר וחצר עשרים וארבע בתים, וכל חצר וחצר היתה מוציאה, עם כפלים כיוצאי מצרים. תדע לך שכך הוא:  אמר רבי אלעזר: עובדא הוה בחד שיירא דהוה סליק לירושלים, וטען מאווין גמלין טעונין פלפלין, עבר להדי צור אשכח חד חייט דיתיב על פילי דמדינתא, אמר ליה: מה את טעין? אמר ליה: פלפלין, אמר ליה: לא יהבת לי לוקתא לוקתא? אמר ליה: לא. אמר ליה: לית לך מזבן אלא במדינתא אוחרי. כיון דמטא בירושלים, אשכח חד חייט דיתיב על תרע פילי, אמר ליה: מה את טעין? אמר ליה: קטע קטעך. אשכח חד חייט אוחרן, אמר ליה: מה את טעין? אמר ליה: תפור תפירתך, אמר ליה: אימא לי אין יכילנא מזבין להון מוטב, ואי לא אנא מייתינא לך ברנש דזבין כלהון. אמר ליה: ומה את טעין? אמר ליה: פלפלין. נסביה ויהביה בחדא דרא, ואחמין ליה כוריתא דדינרין, אמר ליה: חמי הדא מוניטא, אי נפק בארעך וסב מנהון. לצפא נפק לטיילא בשוקא אשכחיה חד מן רחמוי דיליה, אמר ליה: מה את טעין? אמר ליה: פלפלין. אמר ליה: לית לך דיהבת לי במאה דינרין, דאית לי אריסטוון יומא דין. אמר: כבר זבינית ליה לגבי פלן, אזל איהו לגביה, אמר ליה: אית לך פלפלין דזבנת תיהב לי, קליל דאית לי אריסטוון, אמר ליה: מאי אימא לך, כבר זבינית יתהון לחד חייט, אלא, אימא אנא ליה והוא יהיב לך. אזל ואשכחינון לההוא דיראתא, דאיטם קמייתא נסבון מן אונקא דאיטם תנייתאי, נסבון מן פלג אונקא דאיטם תליתאי לא ארגשון כלל, לקיים מה שנאמר: העיר רבתי עם.  מבקש את לידע כמה אוכלוסין היו בירושלים, מן כהניא את ידע. רבי יהושע דסכנין בשם רבי יהושע בן לוי: לכרי שהיה עומד והיו הכל באים לשערו ולא יכלו. היה שם פקח אחד, אמר להם: אתם מבקשין לשערו, מתרומתו אתם עומדים עליו, כך מבקש אתה לידע כמה אוכלוסין היו בירושלים? מכהניא את ידע. הדא הוא דכתיב: (מ"א ח) ויזבח שלמה את זבח השלמים אשר זבח לה', בקר עשרים ושנים אלף וצאן מאה ועשרים אלף. ותנינן ( יומא כו ב) פר קרב בעשרים וארבע, ואיל באחד עשר. הדא דאת אמר: בבנין הראשון. אבל בבנין השני - פעם בקש אגריפס המלך לידע כמה מנין אוכלוסין שבירושלים, אמר להם לכהנים: הפרישו לי כוליה אחת מכל פסח ופסח, הפרישו לו, שש מאות אלף זוגות של כוליות, כפליים כיוצאי מצרים. ואין לך כל פסח ופסח שלא היו מנויין עליו יותר מעשרה.  תני רבי חייא: אפילו ארבעים, ואפילו חמישים.  בר קפרא אמר: אפילו מאה, חוץ ממי שהיה טמא או בדרך רחוקה. פעם אחת נכנסו להר הבית ולא היה מחזיקן, והיה שם זקן אחד רמסוהו. ואותו הפסח היו קורין פסח מעוכין, על שם שמעכו את הזקן.  כיצד היו ישראל פרין ורבין? היה אדם משיא בנו בן שתים עשרה שנה, אשה שהיא ראויה לילד, והיה חוזר ומשיא בן בנו בן שתים עשרה, לא היה מגיע לעשרים ושש עד שהוא רואה בנים לבניו, לקיים מה שנאמר: ( תהילים קכח) וראה בנים לבניך שלום על ישראל.
היתה כאלמנה  -  אמר רבי אבא בר כהנא: הם לא פלשו אחרי מדת הדין, והיא לא פלשה אחריהם. הם לא פלשו אחר מדת הדין, שנאמר: (במדבר יא) ויהי העם כמתאוננים. מתאוננים אין כתיב כאן, אלא כמתאוננים, (הושע ה) היו שרי יהודה כמשיגי גבול, מסיגי אין כתיב כאן אלא כמשיגי (שם ד). כי כפרה סוררה כי פרה אין כתיב כאן אלא כפרה סוררה, ומדת הדין לא פלשה אחריהם. היתה כאלמנה, היתה אלמנה אין כתיב כאן, אלא כאלמנה, כאשה שהלך בעלה למדינת הים ודעתו לחזור אליה. דרך קשתו כאויב, אויב אין כתיב כאן, אלא כאויב. היה ה' כאויב, אויב אין כתיב כאן, אלא כאויב.  דבר אחר: היתה כאלמנה  רבי חמא בר עוקבא ורבנן - רבי חמא בר עוקבא אמר: לאלמנה שהיתה תובעת מזונותיה, ולא היתה תובעת כתובתה.  ורבנן אמרי: למלך שכעס על מטרונה וכתב לה גיטה, ועמד וחטפו ממנה, וכל זמן שהיתה מבקשת לנשא לאחר, היה אומר לה: היכן גיטך? וכל זמן שהיתה תובעת מזונותיה, היה אמר לה: ולא כבר גרשתיך? כך ישראל. כל זמן שישראל מבקשים לעבוד עבודת כוכבים, היה אומר להם הקדוש ברוך הוא: (ישעיה נ) איזה ספר כריתות אמכם. וכל זמן שמבקשים לעשות להם ניסים כבתחילה, אומר להם הקדוש ברוך הוא: כבר גרשתי אתכם, הדא הוא דכתיב: (ירמיה ג) שלחתיה ואתן ספר כריתתיה אליה.  דבר אחר: היתה כאלמנה  רבי עקיבא ורבנן - רבי עקיבא אומר: אלמנה, ואתה אומר כאלמנה, אלא אלמנה מעשרת השבטים ולא משבט יהודה ובנימין.  ורבנן אמרי: אלמנה מאלו ומאלו, ולא מהקדוש ברוך הוא, שנאמר: (ירמיה נא) כי לא אלמן ישראל ויהודה מאלוהיו.
רבתי בגויים [=חכמתם של בני ירושלים]  -  והלא כבר נאמר רבתי עם, ומה תלמוד לומר רבתי בגויים? אלא רבתי בדעות.  רבי הונא בשם רבי יוסי: בכל מקום שהיה אחד מבני ירושלים הולך למדינה, היו מציעים לו קתדרא לישב עליה בשביל לשמוע חכמתו.  חד מירושלים אזל למדינתא. ארע זימניה למימת אייתי מרי דביתא ואפקיד בידיה מדיליה, ואמר ליה: אין הוא אתי ברי מן ירושלים, ויעביד לך תלת מילין דחכמתא, הב ליה מה דלי ואין לא, לא תהיב ליה מה דלי. ועבדין ביניהון דלא להוי חד מנהון, מחמי ביתא דחבריה לגבי אכסנאי, נח נפשיה ואיתפטר לבית עלמין. לבתר יומין אתא בריה. כיון דמטא בתרע פילי דההיא מדינתא, חמא חד טעין מובלא דקיסין, אמר ליה: אין סב לי טימיתהון ואוביל יתהון גבי פלן. נסב טימיסהון ואוביל יתהון גבי פלן, אזל הוא והוא אזיל בתריה עד דמטא גבי דרתיה. אמר ליה: אי פלן תא סב מובלא דקיסין, אמר ליה:דתיתי לי, אמר ליה: אין דלא אמרת לי את, אלא הדין בר נש דאתי בתראי ליה הינון. לאלתר אפתח ליה ביתיה ונכנס ויהבו שלמא דין לדין. הא מילא חדא.  אמר ליה: מאן את? אמר ליה: אנא הוא בריה דההוא גברא דמית גבך, אעליה ועבד ליה מגיס. והוה לההוא גברא תרין בנין ותרתין בנאתן. כד מטא עינתיה דארסטוון אייתי קומיה בסעודתא, חמשה פריגין בתבשילא. כמה דשרו למיכל, אמר ליה סב ופלג. אמר ליה: לא היא דידי, אמר ליה: אנא צבי דתיסב ותפלג, נסב ופלג, ויהיב פריגא בין גברא ואיתתיה, ונסב פריגא תנייתא ויהיב בין תרי גברי דהן תרין בנוי. נסב תליתאה ויהב בין תרתין בנתיה, נסב תרין פריגין ויהב קומיה דידיה. אכלון ולא אמרו ליה ולא מידי. הא מילתא תניינא.  לעידן רמשא אייתי תרנגולא פטימתא בסעודתא, אמר ליה: סב פלג, אמר ליה: לא היא דידי. אמר ליה: סב פלג ברעותי נסב ופלג. ויהב רישא קומיה גברא, נסב בני מעיה ויהב קדם אתתיה, נסב תרין אטמאתא ויהב לתרין בנוהי, נסב תרין גפוי ויהב לתרתין בנתיה, נסב גופה כולה ויהב קמיה דידיה. הא מילא תליתאה.  אמר, הכדין פלגין באתריכון? פלגות זימנא קמא ולא אמרית לך ולא מידי, והאידנא את עביד כדין? אמר ליה: לאו אמרית לך דלאו דידי הוא? ואף על גב דפליגת, יאות פלגית. זימנא קמא, חמשה פרגין איתת בסעודתא, את ואיתתך ופריגא, הא תלתא תרין בנך ופריגא, הא תלתא תרתין בנתך ופריגא, הא תלתא. ואנא ותרתין פריגין, הא תלתא. נסיב מידי מן חולקכון.  האידנא איתת תרנגולתא, נסבית רישא ויהבת לך, דאת רישא דביתא. נסבית בני מעיה ויהבית קדם איתתך, דמינה יפקון בניא מן מעיא. נסבית תרין אטמאתא ויהבית לתרין בנך, דאינון עמודייא דביתא. נסבית תרין גפייא ויהבית קדם בנתך, דלמחר יפקון ויברחון מן בייתך ויזלון לון לבעליהון. נסבית אנא הדין אילפא: באילפא אתינא, באילפא אנא אזיל. וקום והב מדלי דאפקד אבא גבך ואזל לאלתר. יהב ליה מה דיליה ואזיל ליה לשלם. לקיים מה שנאמר: רבתי בגויים, רבתי בדעות.  ארבעה מירושלים אתו לאתינא. איתקבלון גבי חד בר נש. לרמשא עבד לון ארסטוון. [=לערב עשה להם סעודה] מן דאכלון ושתון, אתקין להון ארבעה ערסאתא [=מיטות], וחדא מנהון פחיתא וסמיכא אגב חברתא. מן דקמו להון למידמך [=לישון], אמר: שמעית דבני ירושלים חכימין אינון, סגין אשמע מילא מנהון מה דיימרון, על, ודמך לגוא מנהון. קם בלילה ההוא דהוה דמיך על ערסא פחיתא, ואמר לון: מה אתון סבירין על ערסא אנא דמיך? לית אנא דמיך, אלא אארעא ואנא תלי. אמר לון חורן [=האחר], אף בישרא דאכלינן ברמשא טעם כלבא הוה ביה, אמר לון חורן, אף חמרא דשתינן ברמשא טעים קברא הוה ליה, אמר לון חורן: ועל אילין אתון תמהין? אף גברא דהוא מריה דבייתא, לית הוא בריה דאבוה. [=בעל הבית אינו בן אביו]. כיון דשמע גברא מיליא, אמר: חד קושטא ותלת שיקרא [=דבר אחד - מיטה שבורה - אמת, והשלושה שקר],  קם ואזל מצפרא לגבי טבחא. אמר ליה: הב לי מבשרא דיהבת לי ברמשא, אמר ליה: לית לי. אמר ליה: ומה הוא עסקיה? אמר ליה: חדא אימרא הוה לן, והוה ינקא ומתה אימה. והוה לן חדא כלבתא, והו אימרא יניק מינה. ברמשא אצטמטמינן לבישרא ואתית בעי, ולא הות לן חורי, ויהבינן לך מינה. אמר: תרין קושטא ותרין שיקרא  אזל גבי קפילא. אמר ליה: מן ההוא חמרא דיהבת לי ברמשא, אמר ליה: לית לי. אמר ליה: ומה הוה עיסקיה? אמר ליה: חד גופנא הוה לן והוה נציבא על קבריה דאבונן, ועצירה ויהביניה בקופון ואצטמטימתון לחמרא [=שמתי בסל וסחטתי ליין], ואתית בעי ולא הוה לן, ויהבינן לך מיניה. אמר: תלת קושטא וחד שקרא.  אזל לגבי דאימיה. ואמר לה: בריה דמאן אנא? אמרה ליה: בני בריה דאבוך. אמר לה: אמרי לי קושטא, בריה דמאן אנא, ואין לא, אנא קטע ראשך! אמרה ליה: ברי, אבוך לא הוה מוליד, ודחילית דלא יסבון מדלי קריבוהי, [=חששתי שקרוביו ירשו אותי] בישי עבדית דאזלית וזנית ואייתיתי יתך, [=רעה עשיתי שזניתי והבאתי לך] לכל עותרא ומדלא הדין. [=את כל העושר הזה?!] אמר לה: מה אנא חמיים הכא, [=מה אנו רואים כאן?] ייתון בני ירושלם ועבדון לן ממזרין? תו נעביד בינינן דלא נקבל חד מנהון. [=נסכים שלא נארח את בני ירושלים].
חד מירושלם אזל גבי תגרא באתינס - אתא איתקבל בחנות, אשכח בני נשי שרון יתבין ושתיין חמרא. מדאכל ושתה בעי מדמוך תמן. [=רצה לישון שם]. אמרין ליה: עבדין בינן דלא נקבל בר נש אכסנאי, אלא עד דקפץ תלת קפיצין. אמר לון: ומי אנא ידע איך אתון קפיצין? אלא, קום עביד קודמוי ואעבד אנא בתרך כוותך. קם חד מנהון וקפץ, ואשתכח במצעי דחנות. וקפץ אוחרן אשתכח על תרעא פומא דחנותא, קפץ אוחרן ואישתכח לברא. קם וטרד תרעא באפיהון, אמר לון: חייכון מה דעביתו למיעבד לי, עבידת לכון.
חד מאתינס אתא לירושלם - אשכח חד ינוקא, יהב ליה פריטין. ואמר ליה: זיל ואייתי לן תאינין ועינבין, אמר ליה: יישר חילך. את בפרוטתך ואנא ברגלי. [=אנחנו שותפים: אתה נתת פרוטות, ואני הולך לקנות].  מן דאתא אמר ליה: סב פלג. נסב מינוקא ויהיב קומי דידיה בישין, [=לקח התינוק לעצמו את הגרועים] וטבייא הוה מייתי ויהב קומי דההוא גברא. [=ואת הטובים נתן לאותו אדם] אמר: טבאות אינון אמרין דבני ירושלם חכימין אינון סגיא. מן בגין דהוה ידיע דלא יהב פריטין מן דידיה, נסב ליה בישא, וטבאתא יהב קומיה דההוא גברא, אלא תא נעביד גאוזין [=נפיל גורל], אי אנא אזיל ואתי לי גבך, נסב מאן דאית קמך ואין אתי לך מה דאית קדמוי את נסיב. ועבדין ביניהון, ונסב מה דהוה ליה. [=והפילו גורל, והחליפו את הפירות].
חד מאתינס אתא לירושלם  - אשכח אחד מינוקא, ויהיב ליה פריטין. אמר ליה: זיל ואשכח ואייתי לי מה דאכול ואשבע ואותיר ואיסב לאיסטרטא [=לדרך]. אזל הוא ואייתי ליה מילחא. אמר ליה: מילחא אמרי לך דתייתי לי? אמר ליה: ולא כן אמרת ליזיל אייתי לי מה דניכול ונשבע ונותיר ואיסב לאסטרטא?! חייך, אית ביה דתיכול ותשבע ותותיר ותיסב לאסטרטא.
חד מאתינס אתא לירושלם  - אשכח חד מדוכא מטלקא [=מדוכה, כלי אבן מושלך שהיה שבור], נסביה ואובליה גבי חייטא, אמר ליה: חייט לי הדין מדוכא תבירא, [=תפור לי את המדוכה השבורה] אפק ליה איהו מלא קומציה חלא. [=הושיט לו מלוא קומצו חול] אמר ליה: דשזור לי חוטין ואנא חייט ליה. [=שזור לי חוטים מהחול ואתפור].
חד מאתינס אתא לירושלם   אשכח חד מינוקא, יהב ליה פריטין. אמר ליה: זיל ואייתי בעין וחבצין. [=ביצים וגבינות]. מן דאתא, אמר ליה: אחמי לי אידא היא חובצא דעיזא חיורתי, [=איזו מעז לבנה] ואידא היא דעיזא אוכמתי? אמר ליה איהו: את גבר סב, [=אתה אדם מבוגר] ואחמי לי את אידא היא ביעתא דתרנגולתא חיוורתי, [=איזו ביצה מתרנגולת לבנה] ואידא היא דאוכמתי.
חד מאתינס אתא לירושלם - אשכח חד כהנא. אמר ליה: מובלא דקיסין כמה עבדין תנן, [=חבילת עצים, כמה עשן עושה? אמר ליה: כד רטיבה הוה כולן תנן, [=כשהיא רטובה - כולה עשן] כד יבישה, היא תלתא תנן ותלתא קטם ותלתא אשא אכלה, [=כשהיא יבשה, שליש עשן, שליש אפר, ושליש אש אוכלת]. מן הין יליף לה? מעצי המערכה.
חד מאתינס אתא לירושלם - על לבי ספרא, אשכח מינוקא דיתבון תמן ורביהון לא הוה תמן גביהון. הוה שאל לון והינון מגיבין. אמרין ליה: תא נעביד בינינן דכל דשאיל שאלתא ונצח לחבריה, דנסבין ליה מנוי. [=יקחו את בגדיו]. אמר לון: אין. אמר: אתון דבני אתרא מקדימין ליה. [=אתם בני המקום, שאלו ראשונים]. אמרין ליה: אמור את דאת גבר סב. אמרין ליה: הדין מיליא מה אינון: תשעה נפקין ותמניא עללין ותרין מזגין, [=תשעה יוצאים ושמונה נכנסים ושנים מוזגים] וחד שתי ועשרים וארבעה משמשין? [ואחד שותה ו- 24 משמשים במשתה]. ולא יכול מגיב לון, ונסבין מנוי. אתא לגבי רבי יוחנן רביהון, אמר ליה: אהא רבי, כל הדא בישתא רבתא אית גביכון, דכד אתא בר נש אכסניא לביניכון אתון נסבין מנוי? [=שבא אורח ואתם לוקחים בגדיו]. אמר ליה: דלמא מילא אמרון לך, ולא יכלת מגיב להון ונסיבין מניך? אמר ליה: אין. אמר: ומה אמרון לך? אמר ליה: כן וכן אמרו לי. אמר ליה: בני תשעה נפקין אילין ירחי דביטנתא דילידתא, [=תשעה ירחי לידה] ותמניא עללין, תמניא יומין דגזירתא. [שמונה ימי מילה] ותרי מזגין, אילין תרי דדא דתרויהון מזגין, [=שני השדיים שמוזגים חלב] וחד שתי הוא מינוקא דאתיליד, [=ואחד - התינוק - שותה] ועשרים וארבעה משמשין, עשרים וארבעה ירחי מינקותא. [=24 ירחי היניקה]. לאלתר אתא ומגיב לון ונסב מנוי, וקרון עליה: (שופטים יד) לולא חרשתם בעגלתי לא מצאתם חדתי.
חד מאתינס אתא לירושלם - עבד תלת שנין ופלג למילף לישן דחוכמתא ולא יליף, [= שלש שנים לא למד לשון חכמה] בתר תלת שנין ופלג, זבין חד עבד והוא עויר, לאחר 5.3 שנים קנה עבד עיוור] אמר: תלת שנין ופלג זבנית עבד עויר! [=אמר אחרי 5.3 שנים קניתי עבד עיוור!]. אמר ליה: חייך, דהוא חכים טפי סגי וצפי מרחוק מן דנפקון מן פילי, אמר ליה: גוד, דנמטי לוייתא. [=אמר העבד, נמהר להצרף לחבורה שלפנינו]. אמר ליה: ואית לוייתא קומינן? [=האמנם חבורה הולכת לפנינו?] אמר ליה: אין. ואית קומינן אנקא חדא עוירא בחדא פרגא, [=כן, ויש לפנינו אנקה עוורת בעין אחת], ובטנה תרין, וטעניה תרין זיקין, [=ובבטנה שני עוברים וטעונה שני נאדות] חד דחמר וחד דבסים, [=אחד של יין ואחד של חומץ], ורחוקה ארבע מילין, וגמלא עמם. אמר ליה: עמא דתביר קדל. [=עם שבור עורף] בחדא עינא מנן את ידע, דהיא סמיא מחד עינא? [=מניין אתה יודע שהיא עוורת בעין אחת?] אמר ליה: חמי דחד גבה דאורחא ריע ואחד לא ריע, [=שאכלה בצד אחד של הדרך] ודבטנה תרין מנא את ידיע? [=שבבטנה תאומים מנין אתה יודע?]. אמר ליה: רבעית לה ולמיתא אתריהון דתרויהון [=רבצה בדרך וראיתי מקומם]. אמר ליה:מנן את ידע דטעינה תרין זיקין חד דחמר וחד דבסים? [=ושטעונה שני נאדות..] אמר ליה: מן מטפייתא דחמרא ספיג ובסימא תססיס [=מהטיפות שנשרו - היין נספג והחומץ צף]. - דגמלא עמהם מנן את ידע? [=שהגמל =מנהיג הוא גוי מנין ידעת? - דאישתון במיסוון דאורחא [=שהשתין באמצע הדרך], ויהודאי, לא מישתין במסוון דאורחא, אלא חדא זוייא. - ורחקה ארבעה מילין מנן את ידע? [=שרחוקים ארבעה מילין מנין ידעת?] אמר ליה: עד ארבעה מילין פרסתיה דגמלא מינכרא, מכאן ולהלן לית הוא מינכרא.
חד מאתינס אתא לירושלם  - והוה מפלי [=לועג] בבני ירושלם סגיא, אמרין: מאן ייזיל ומייתי ליה גבן? אמר לון חד: אנא איזיל ואייתי ליה, ורישיה גריע [=אביאו כשראשו מגולח]. אזל ירושלמי לאתינס, איתקבל גבי ההוא גברא. לצפרא נפקין תרוייהון לטיילא בשוקא. אפסיק חד סנדליה, אמר ליה לאומנא: סב לך טרימיסא [=מטבע יקרה] הדין ועבדיה לי סנדלא. עבדיה ליה. למחר נפקין תרויהון לטיילא בשוקא. איפסיק סנדלא חוריתא, אמר ליה: סב לך הדין טרימיסא וזיל ועבדיה ליה באומנא, להדין סנדלא דילי. אמר ליה: וכל הדין יקרין סנדליא גביכון? [=כל כך יקרים סנדלים בירושלים?] אמר ליה: אין. אמר ליה: מכמה דינרין? אמר ליה: מתשעה ועשרה דינרין. וכד אינון זילין, משבעה ומשמונה דינרים. אמר ליה: אי אתנא לגביכון בחדא סחורתא מזבנת יתיה לי? אמר ליה: אין. אלא דלא תיעול למדינתא בר מדעתי.  כמה דעביד עבידא וזבין סחורתא דסנדליא, אזל ליה סלק לירושלם, ויתיב על תרע פילי דמדינתא. [=בא היוני עם סחורתו וישב בשערי ירושלים] שלח בתריה ואתא, כיון דאתא, אמר ליה: עבדינן בינינן דלא ייעול בר נש למזבנא זבינוהי, אלא אם כן רישיה גריע ושחרור אפוי. [=אמר היהודי ליווני: מוסכם בירושלים שהמוכרים צריכים ראש מגולח ופנים שחורים] אמר ליה: ומה אנא מנזק דאנא גרע ראשי ואזבין עבידתי? מן דגרע רישיה, נסביה ואותביה במיסוון דשוקא. וכד הוה בר נש אתי למזבן מיניה סנדלא, אמר ליה: הדין סנדלא זוגא בכמה הוה? אמר ליה: מן עשרה דינרין או מתשעה דינרין. ברם, לית אנא פחית מתמניא דינרין. וכד הוה שמע הוה טפח ליה על רישיה בסנדלא, ואזיל ליה ולא זבין. אמר ליה: כל הדא בישתא שלמית לך כד הוית באתראי. [=כך נהגתי עמך כאשר הייתי בעירי - באתונא?] אמר ליה: מכאן ולהבא לא תפלי [=תלעג] בבני ירושלם.
חד כותאי עבד נפשיה מפשר חלמין - שמע רבי ישמעאל ברבי יוסי ואמר: לית אנא איזיל ואחמי הדין טפשא דליבא כותאה דמפליא בבריתא! אזל ויתיב ליה גביה.  אתא חד אמר ליה: חמית בחלמי זיתא משקה מישחא, אמר ליה כותאי: זיתא נהור ומישחא נהור. את חמי נהור בנהור סגיא. אמר ליה רבי ישמעאל: תיפח רוחיה דההוא גברא, אימיה הוא חכים.  אתא חורן ואמר ליה: חמית בחלמי עיני חד בלעה חברתה, אמר ליה: ההוא גברא את חמי נהור בנהור סגיא. אמר ליה רבי ישמעאל ברבי יוסי: תיפח רוחיה דההוא גברא, תרין בנין אית ליה, וחד מנהון חכים לחבריה.  אתה חורן, ואמר ליה: חמית בחלמי ובלעית חד כוכב. [=חלמתי שבלעתי כוכב אחד] אמר ליה ההוא גברא: חמי נהור סגיא כוכבא נהור, ואתה נהור הא נהורא על נהורא. אמר ליה רבי ישמעאל: תיפח רוחה דההוא גברא, יהודאה קטל ומן הן יליף, רבי ישמעאל מן הדין קרייה (בראשית טו), הבט נא השמימה וספור הכוכבים.  אתא חורן ואמר ליה: חמית בחלמי אית לי תלת עיינין, אמר ליה ההוא גברא: חמי נהור סגיא אמר ליה רבי ישמעאל: תיפח רוחיה, דההוא גברא, אפיי הוא תרתין דידיה וחדא תנורא.  אתא חורן ואמר ליה: חמית בחלמי ארבעה אודנין וכל עמא מציתין למלוי, אמר ליה: שמיע סגיא. אמר ליה רבי ישמעאל: תיפח רוחיה דההוא גברא מגבב כובין הוא, וכד הוא טעין להון, כל עמא ערקין מן קדמויי.  אתא חורן ואמר ליה: חמית בחלמי דהוינא טעין חד פנקס ובה עשרים וארבעה לוחין, והוה כתיב מן הכא ומחיק מן הכא, כתיב מן הכא ומחיק מן הכא. אמר ליה ההוא גברא: סליק לרבוי ויהוי עסקיה סגין, והוא כתיב מן הכא ומחיק מן הכא, כתיב מן הכא ומחיק מן הכא. אמר ליה רבי ישמעאל: תיפח רוחיה דההוא גברא מרדעא, אית ליה ובה עשרים וארעה מרקעין, חייט ליה מן הכא ומתבזע מן הכא.  אתא חורן ואמר ליה: חזינא בחלמי דאנא טעין קניא וביה מיסרא, דחסין, אמר ליה ההוא גברא: סליק לרבו. אמר ליה רבי ישמעאל: תיפח רוחיה דההוא גברא, אוצרא דחמרא אית ליה ונפיק כוליה בסיס, ואזיל כולי עלמא וייתוניה בגרביה לפום קרא, למיכבשא ביה חסין.  אתא חורן ואמר ליה: חמית בחלמי, דכל עלמא מחמין לי באצבעותיהון. אמר ליה ההוא גברא: סליק לרבו וכל עמא, מחמין לי באצבעותיהון. אמר ליה רבי ישמעאל: הב לי אגרי ואנא פתר לך. אמר ליה: כבר פתיר הוא.  אתא זימנא חורן אמר ליה: חמית בחלמי דכל עמא מנפחין לי בלועיהון, ומקלסין לי באצבעותיהון, אמר ליה ההוא גברא: סליק לרבו, וכל העם מקלסין לך בלועיהון. אמר רבי ישמעאל: תיפח רוחיה דההוא גברא, אוצר דחיטין אית ליה, וכד מחמיין ליה באצבעותיהון, דהוה דילפא נחית עליהון וכד הוו מנפחין לית בלועיהון דאינון מנפחין, וכדו דמקלסין לך באצבעותיהון, דאינון מצמחין עשבין ולית לההוא גברא מנהון כלום.
חד כותאי אמר: אנא אזיל וחמי חד סבא דיהודאי, דמפלין בברייתא. אתא יתיב ליה גביה, אמר ליה: חמית בחלמי ארבעה ארזין וארבעה שקמין ודור דתבן ותורא רכיב עליהון. אמר ליה רבי ישמעאל: תיפח רוחיה דההוא גברא, ארבעה ארזין ארבעתי שולטתתא דערסא, ארבעה שיקמין ארבעת שיטותא דערסא, דור דתבן הדא הוא חבלין דידיה, ותורא רכיב עליהון הוא משכא דערסא דדמיך עלויה, וההוא גברא סליק עלה ולא נחית. וכן הוה ליה.  אתא חורן ואמר ליה: חמית בחלמי זיתא בשעת נצבע, אמר ליה ההוא גברא: חמי נהור סגין אתא חורן, [=האיש יראה אור] ואמר ליה: חמית בחלמי זיתא בשעת חבטא, ואמר ליה ההוא גברא: תקן חרציה למחאתה. [=התכונן למלקות] אמר ליה: רבי, לדין אמרת כדין, ולי אמרת כדין? אמר ליה: תיפח רוחיה דההוא גברא, דין חמא בשעת נצבע ודין בשעת חבטה.
חד מתלמידוי דרבי יוחנן הוה יתיב קומיה.   מיסבר ליה ולא סבר. אמר ליה: למה לית את סבר? אמר ליה: תלת מילין קשין בהדין ליליא, ולית אנא ידע מה אינון. אמר ליה: אימא לי מה אינון. אמר ליה: חמית בחלמי דאמרין לי באדר את מיית, וניסן לית את חמי, וזרע ולא חצד. אמר ליה: תלתיהון הן טבין. באדר את מיית, בהידורה של תורה, וניסן לית את חמי, נסיונין לית את חמי, וזרע ולא חצד, מה דילידית לית את קביר.  אמר ליה חורן, חמית בחלמי דלא הוה ברגלי פטיש, [=חלמתי שרגלי ערומות] אמר ליה: חייך לית הא בישא, אלא טבא דמטי חגא, ולא הוה ליה לההוא גברא כלום. מן הן יליף רבי יוחנן? - רגל ברגל.
חד ברנש אתא לגבי רבי יוסי בר חלפתא, אמר ליה: חמית בחלמי דאמרין לי קום סוק לקפוקייא, ואת נסיב פעלא דאבוך. אמר ליה: ומי סליק ליה אבוך מן יומוי לקפודקייא? אמר ליה: לא. אמר ליה: זיל מד לך עשרים שוריא בביתך, אמר ליה: לית הינון עשרים. אמר ליה: זיל מנינן מלעילא לתתא ומתתא לעילא, ובאתרא דישלם מנין עשרים, תמן את משכח ליה. אזל ועבד כן ואשכחיה לפעליה ואיעתר. ומן הן יליף רבי יוסי? קפודקייא - "כפה" בלשון יון עשרים, "דוקייא" הן בלשון יון קורות.
חדא אתתא אתת לגבי רבי אליעזר, אמרה ליה: חמיית דשריתא דביתא פקעה. אמר ליה: ההיא איתתא ילדה בר דכר. וכן הוה לה.  אזלת זמן חורן למשאליניה, אמרה ליה: שריתא דביתא פקעא, אמר ליה: את ילידת בר דכר. אזלת וכן הוה.  אזלת זמן חורן זמנא תליתיתא, אשכחת תלמידוי יתבין בבי ספרא ורבהון לא הוה תמן. אמרה לון: אן הוא רביכון? אמרין לה: מה את בעא מיניה? אמרה לון: דלמא דאתון חכימין למפשר חלמא דלמית כרבכון? אמרין לה: אמרי לן מה את בעייא, ואנן פתרין ליך, אמרה לון: חמית בחלמי ההיא אתתא דשרייתא דביתא פקעה. אמרין לה: ההיא אתתא קברא בעלה. וכד נפקת מן קומיהון, שריית מייללא. שמע רבי אליעזר. אמר להו: למה ההיא איתתא מייללא? אמרו ליה: ההיא איתתא אתת למישאלינך ולא אשכחת יתך. אמר לתלמידויי: ההיא איתתא מאי אתת למישאל? אמרין ליה: למיפתרינה לחלמא. אמר להן: ומה אמריתון לה? אמרין ליה: כן וכן. אמר להו: איבדתון גברא! לא כתיב (בראשית מא) ויהי כאשר פתר לנו כן היה. ולא כן אמר רבי יוחנן, החלום הולך אחר פתרונו, חוץ מן היין, [=החולם על יין] יש שותהו וטוב לו יש שותהו ורע לו.  אמר רבי אבהו: דברי חלומות לא מעלין ולא מורידין.
מעשה ברבי יהושע שהיה מהלך בדרך, מצאו אדם אחד שהיה מהלך בדרך, אמר לו: מה אתה עושה? אמר לו: אני מהלך בדרך. אמר לו: יפה אמרת שאתה מהלך בדרך, שכבשוה לסטים שכמותך.  הלך משם יותר, ומצא תינוק אחד יושב על פרשת דרכים, אמר לו: איזו דרך קרובה לעיר? אמר לו: זו קרובה ורחוקה, וזו רחוקה וקרובה. הלך רבי יהושע בזו שקרובה ורחוקה, כיון שהגיע לעיר מצא גנות ופרדסים מקפים לחומה, וחזר אצל אותו תינוק, ואמר לו: בני, וכי זו קרובה לעיר?! אמר לו: אתה הוא חכם של ישראל, לא כך אמרתי לך, שזו קרובה ורחוקה, וזו רחוקה וקרובה?! באותה שעה אמר רבי יהושע: אשריכם ישראל, שכלכם חכמים מגדולכם ועד קטנכם.  הלך משם ומצא תינוק אחד בידו כלי מכוסה. אמר לו: מה בידך מכוסה כלי זה? אמר: אילו בעית אמא דתדע מה דאית עמי, לא הות אמרה לי כסיתיה.  הלך משם יותר, ומצא תינוק אחד, אמר לו: מימיה של עיר מה הן? אמר לו: מה אכפת לך? השום ובצלים מרובין.  כיון שנכנס לעיר מצא תינוקת עומדת ממלאה מן העין, אמר לה: השקיני מים, אמרה ליה: לך ולחמורך. כיון ששתה פנה לילך, אמר לה: בתי, עשית כמעשה רבקה, אמרה ליה: אני עשיתי כמעשה רבקה, ואתה לא עשית כמעשה אליעזר.  תני: מניחין פאה על מעשה קדרה, ואין מניחין פאה על מעשה אלפס. ומעשה ברבי יהושע שנתארח אצל אשה אלמנה, יום ראשון הכניסה לו תבשיל ואכלו ולא הניח לה פאה, יום שני הכניסה לו תבשיל ואכלו ולא הניח לה פאה, יום שלישי הקדיחתו במלח תבשיל של גריסין, כיון שטעם רבי יהושע משך ידו מהם, אמרה לו: רבי מפני מה משכת ידך מן הגריסין הללו? אמר לה: כבר סעדתי מבעוד יום.  אמרה ליה: אם סעדת מבעוד יום, מפני לא מעטת בפת כדרך שמעטת בגריסין הללו? שמא פאה הנחת על שני תבשילין שאכלת? למה לא הנחת כמו שהנחת בגריסין הללו? באותה שעה אמר רבי יהושע: מימי לא נצחני אדם, אלא אלמנה זו, ותנוקת אחת, ואותם תינוקות. לקיים מה שנאמר: רבתי בגויים רבתי בדעות.
מצאו אדם אחד שהיה מהלך בדרך, אמר לו: מה אתה עושה? אמר לו: אני מהלך בדרך. אמר לו: יפה אמרת שאתה מהלך בדרך, שכבשוה לסטים שכמותך.  הלך משם יותר, ומצא תינוק אחד יושב על פרשת דרכים, אמר לו: איזו דרך קרובה לעיר? אמר לו: זו קרובה ורחוקה, וזו רחוקה וקרובה. הלך רבי יהושע בזו שקרובה ורחוקה, כיון שהגיע לעיר מצא גנות ופרדסים מקפים לחומה, וחזר אצל אותו תינוק, ואמר לו: בני, וכי זו קרובה לעיר?! אמר לו: אתה הוא חכם של ישראל, לא כך אמרתי לך, שזו קרובה ורחוקה, וזו רחוקה וקרובה?! באותה שעה אמר רבי יהושע: אשריכם ישראל, שכלכם חכמים מגדולכם ועד קטנכם.  הלך משם ומצא תינוק אחד בידו כלי מכוסה. אמר לו: מה בידך מכוסה כלי זה? אמר: אילו בעית אמא דתדע מה דאית עמי, לא הות אמרה לי כסיתיה.  הלך משם יותר, ומצא תינוק אחד, אמר לו: מימיה של עיר מה הן? אמר לו: מה אכפת לך? השום ובצלים מרובין.  כיון שנכנס לעיר מצא תינוקת עומדת ממלאה מן העין, אמר לה: השקיני מים, אמרה ליה: לך ולחמורך. כיון ששתה פנה לילך, אמר לה: בתי, עשית כמעשה רבקה, אמרה ליה: אני עשיתי כמעשה רבקה, ואתה לא עשית כמעשה אליעזר.  תני: מניחין פאה על מעשה קדרה, ואין מניחין פאה על מעשה אלפס. ומעשה ברבי יהושע שנתארח אצל אשה אלמנה, יום ראשון הכניסה לו תבשיל ואכלו ולא הניח לה פאה, יום שני הכניסה לו תבשיל ואכלו ולא הניח לה פאה, יום שלישי הקדיחתו במלח תבשיל של גריסין, כיון שטעם רבי יהושע משך ידו מהם, אמרה לו: רבי מפני מה משכת ידך מן הגריסין הללו? אמר לה: כבר סעדתי מבעוד יום.  אמרה ליה: אם סעדת מבעוד יום, מפני לא מעטת בפת כדרך שמעטת בגריסין הללו? שמא פאה הנחת על שני תבשילין שאכלת? למה לא הנחת כמו שהנחת בגריסין הללו? באותה שעה אמר רבי יהושע: מימי לא נצחני אדם, אלא אלמנה זו, ותנוקת אחת, ואותם תינוקות. לקיים מה שנאמר: רבתי בגויים רבתי בדעות. 
שרתי במדינות    אמר רבי יוחנן: לפי שעברו ישראל על תנאי שקבלו מסיני, לפיכך היתה למס. הוא "סיני", הוא "למס". חושבניה דדין, כחושבניה דדין.  אמר רבי ישמעאל בר נחמן: לפי שעבדו ישראל עבודת כוכבים, לפיכך היתה למס, היא "למס" היא "סמל" אתוי דדין הינון אתוי דדין. [=אותיות שתי המילים שוות]  רבי ברכיה אמר: הפכה: למס - סמל.  ורבנן אמרי: למס - למסא דליבא.  אמר רבי עוקבא: בליל תשעה באב נכנס אברהם אבינו לבית קדשי הקדשים, אחזו הקדוש ברוך הוא בידו והוא מטייל בו ארוכות וקצרות, אמר לו הקדוש ברוך הוא: (ירמיה יא) מה לידידי בביתי? אמר לו: רבוני, בני היכן הם? אמר לו: חטאו והגליתים לבין האומות. אמר לו: לא היו בהם צדיקים? אמר לו: עשותה המזימתה. אמר לו: היה לך להסתכל בטובים שבהם. אמר לו: סוגיהון בישין [=רובם רעים], דכתיב: עשותה המזימתה הרבים, אמר לו: היה לך להביט לברית מילה שבבשרם. אמר לו: חייך כפרו בה, שנאמר: (שם) ובשר קדש יעברו מעליך, ולא עוד, אלא שהיו שמחים במפלתם אלו על אלו, דכתיב: (שם) כי רעתכי אז תעלוזי, וכתיב: (משלי יז) שמח לאיד לא ינקה.  ומפני מה נאמר מגלת קינות אלפא ביתא? רבי יהודה ורבי נחמיה ורבנן - רבי יהודה אומר: לפי שכתוב: (דניאל ט) וכל ישראל עברו את תורתך וגו" שהיא כתובה מאל"ף ועד תי"ו, לפיכך נכתבה המגלה הזאת אלפא ביתא, זו כנגד זו.   כא. רבי נחמיה אומר: אף על פי שקללן ירמיה באלפא ביתין איכה, הקדים ישעיה ורפאן על כל פסוק ופסוק, עד תבוא רעתם לפניך. 
בכה תבכה - כתיב (תהילים מב) היתה לי דמעתי לחם יומם ולילה וגו'  רבי אחא ורבנן - רבי אחא אומר: כשם שהלחם תדיר, כך דמעתי תדירה.  רבנן אמרין: כל מי שבוכה אינו אוכל, שנאמר: (ש"א א) ותבכה ולא תאכל, וכך אמר הקדוש ברוך הוא ליחזקאל: (יחזקאל יב) ואתה בן אדם עשה לך כלי גולה וגו'  מהו כלי גולה? רבי חיא בר אבא ורבי שמעון ברבי חלפתא- רבי חיא בר אבא אמר: חמת, שטיח וקערה וכל אחד ואחד יש לו לשמש שני דברים: חמת נותן בה קמח ונתנה תחת ראשו, וקערה אוכל בה ושותה בה, שטיח לישיבה וישן עליה.  ורבי שמעון ברבי חלפתא אמר: קופה של ארבעה אזנים, והיא מחזקת את הכל, לכך אמר הקדוש ברוך הוא לישראל (שם כד) והיה יחזקאל לכם למופת ככל אשר עשה תעשו וגו'. והם לא עשו כן, כיון שגלו היה אחד בא ללוש עיסתו, ולא היה יודע במה, והיה חופר בארץ ועושה גומא ולש בתוכה והיו הצרורות מדבקות בעיסתן, וכיון שנותנה בתוך פיו, היו שניו כהות עליו, לקיים מה שנאמר: ויגרס בחצץ שניו. וכל אילין לא יהבית בלבי. ואימת אעילת ללבי, (תהילים מב) באמר אלי כל היום איה אלוהיך. 
 אזכרה נגינתי בלילה עם לבבי אשיחה ויחפש רוחי (תה' עז) רבי יהודה ברבי סימון ורבי איבו ורבנן אמרי: לפי שחטאו מאל"ף ועד תי"ו, מתנחמין מאל"ף ועד תי"ו, וכן את מוצא שכל נבואות קשות שנתנבא ירמיה על ישראל, הקדים ישעיה ורפאן.  ירמיה אמר: איכה ישבה בדד, ישעיה אמר: (ישעיה מט) ואמרת בלבבך מי ילד לי את אלה וגו'.  ירמיה אמר: בכה תבכה בלילה, ישעיה אמר: (ישעיה ל) בכה לא תבכה חנון יחנך וגו'.  ירמיה אמר: גלתה יהודה מעוני, ישעיה אמר: (ישעיה יא) ונפוצות יהודה יקבץ וגו'.  ירמיה אמר: דרכי ציון אבלות, ישעיה אמר: (ישעיה, מ) קול קורא במדבר פנו דרך ה'.  ירמיה אמר: היו צריה לראש, ישעיה אמר: (ישעיה ס) והלכו אליך שחוח בני מעניך.  ירמיה אמר: ויצא מן בת ציון וגו' ישעיה אמר: (ישעיה נט) ובא לציון גואל.  ירמיה אמר: זכרה ירושלם, ישעיה אמר: (ישעיה סה) כי הנני בורא שמים חדשים וארץ חדשה, ולא תזכרנה הראשונות ולא תעלינה על לב.  ירמיה אמר: חטא חטאה ירושלם ישעיה אמר: (ישעיה מד) מחיתי כעב פשעיך.   ירמיה אמר: טומאתה בשוליה, ישעיה אמר: (ישעיה ד) אם רחץ ה' את צואת בנות ציון.  ירמיה אמר: ידו פרש צר. ישעיה אמר: (ישעיה יא)יוסיף ה' שנית ידו.  ירמיה אמר: כל עמה נאנחים וגו' ישעיה אמר: (ישעיה מט) לא ירעבו ולא יצמאו.  ירמיה אמר: לא אליכם כל עוברי דרך, ישעיה אמר: (ישעיה לב) עד יערה עלינו רוח ממרום.  ירמיה אמר: ממרום שלח אש בעצמותי, ישעיה אמר: (ישעיה נז) מרום וקדוש אשכון ואת דכא וגו'.  ירמיה אמר: נשקד על פשעי, ישעיה אמר: (ישעיה נב) התפתחי מוסרי צוארך.  ירמיה אמר: סלה כל אבירי, ישעיה אמר: (ישעיה סב) סלו סלו המסלה סקלו מאבן.  ירמיה אמר: על אלה אני בוכיה, ישעיה אמר: (ישעיה נב) כי עין בעין יראו וגו'  ירמיה אמר: פרשה ציון בידיה, ישעיה אמר: (ישעיה נא) אנכי אנכי הוא מנחמכם.  ירמיה אמר: צדיק ה', ישעיה אמר: ועמך כלם צדיקים.  ירמיה אמר: קראתי למאהבי, ישעיה אמר: (ישעיה יח) וקראת ישועה חומתיך.  ירמיה אמר: ראה ה' כי צר לי, ישעיה אמר: (ישעיה סו) וראיתם ושש לבכם.  ירמיה אמר: כי נאנחה אני, ישעיה אמר: (ישעיה מ) נחמו נחמו עמי.  ירמיה אמר: תבא כל רעתם לפניך, ישעיה אמר: (ישעיה נו) והביאותם אל הר קדשי.  דבר אחר: אזכרה נגינתי בלילה רבי איבו ורבי יהודה בר סימון - רבי איבו אומר: אמרה כנסת ישראל לפני הקדוש ברוך הוא: נזכרת אני שבר שהשברתי לפניך בלילן של מלכיות, כמה דאת אמרת: (בראשית יד) וברוך אל עליון אשר מגן צריך בידיך.  רבי יהודה אומר: נזכרת אני שירים ששרתי לפניך בלילות כמה דאת אמר: (ישעיה לח) ונגינותי ננגן כל ימי חיינו. בלילה זה לילו של פרעה, דכתיב: (שמות יב) ויהי בחצי הלילה. ולילו של גדעון שהכה את מחנה מדין ועמלק, דכתיב: (שופטים ז) ויהי בלילה ההוא, ולילו של סנחריב שכתוב בו, (מ"ב יט) ויהי בלילה ההוא ויצא מלאך.  עם לבבי אשיחה, משתעי אנא עם לבי, ויחפש רוחי ומפשפש בעובדי, ואומר: (תהילים עז) הלעולמים יזנח ה' ולא יוסיף לרצות עוד. חס ושלום, לא שבק ולא שביק, דכתיב: (איכה ג) כי לא יזנח לעולם ה'.  ולא יוסיף לרצות עוד, ולא לירצות, לשעבר היה מרצה לאחרים: משה כועס, ואת אומר: (שמות יג) ושב אל המחנה, קרי ביה "ושוב". אליהו כועס, ואת אומר: (מ"א יט) לך שוב לדרכך מדברה דמשק. ועכשיו לא לרצות ולא לירצות.   האפס לנצח חסדו?   מהו "האפס"? אמר רבי ראובן: לשון יוני הוא, כמה דאת אמר: (עמוס ו) ואמר אפס.  רבי חנינא בר פפא ורבי סימון - רבי חנינא אמר: נגמר אותו דבר שאמר הקדוש ברוך הוא למשה: (שמות לג) וחנותי את אשר אחון.  רבי סימון אומר: הא חסילה והא מסכמא על ידי ירמיה, שאמר: (ירמיה טז) כי אספתי את שלומי.  השכח חנות אל, השכח חנותו אל, (במדבר ט) על פי ה' יחנו, השכח (שמות לד) כי אל רחום וחנון.  אם קפץ באף רחמיו סלה, אף על גב דהוא כעיס, רחמיו קרובים, וציון אמרה: עזבני ה' ואדני שכחני, דכתיב: (ישעיה מט) ותאמר ציון עזבני ה' וגו'.  ואמר חלותי היא וגו'.  אמר רבי אלכסנדראי: על ידי שלא חילינו פניך בתשובה נשתנית הימין.  אמר רבי ישמעאל בר נחמני: נתחללה אותה שבועה שכרת עמנו בחורב ונשתנית הימין,  אמר רבי סימון: השמעת מימיך גלגל חמה חולה, ואינו יכול לעלות ולשמש? לשמשיו איו חליין, ולפניו יש חליין?!  אמר רבי יצחק: לגיבור שהיה שם במדינה והיו בני המדינה בוטחים בו ואומרים: לא יבואו גיסות לכאן. באו גיסות לעירו, כיון שהוא יוצא ומראה להם פנים מיד הן בורחין. פעם אחת באו הגיסות, אמר להם: ימיני חששה לי. אבל הקדוש ברוך הוא אינו כן, אלא (ישעיה נט) הן לא קצרה יד ה' מהושיע וגו'.   שנות ימין עליון    אמר רבי שמעון לקיש: אם חליין הן אית סבר, דכל דחשש סופיה מבריא. ואם שנוי ימין לית סבר. [=אין תקווה].  והיא דעתיה דרבי יהושע בן לוי דאמר: כי אם מאס מאסתנו, אם מאיסה היא לית סבר, ואם קציפה היא, אית סבר. דכל מאן דכעיס סופיה מתרצה.  אמר רבי שמעון בן יוחאי: אמר הקדוש ברוך הוא לישראל: אתם בכיתם בכיה של תפלות, סופכם להיות בוכים בכיה של ממש.  והיכן בכו ישראל בכיה של תפלות? (במדבר יא) וישמע משה את העם בוכה למשפחתיו, (שם יד) ותשא כל העדה ויתנו את קולם,  והיכן בכו ישראל בכיה של ממש?  רבי איבו ורבי יהודה ברבי סימון - רבי איבו אמר: אחד ברמה ואחד בבל, ברמה דכתיב: (ירמיה לא) קול ברמה נשמע וגו' בבבל דכתיב: (תהלים קלז) על נהרות בבל וגו'.  רבי יהודה ברבי סימון אמר: אחד ביהוד מדינתא, ואחד בבבל. ביהוד מדינתא בכה תבכה בלילה, בבבל על נהרת בבל.  אמר רבי איבו: אמר הקדוש ברוך הוא לישראל: בשכר אותה בכיה אני מכניס גליותיכם, הדא הוא דכתיב: (ירמיה לא) כה אמר ה' מנעי קולך מבכי וגו' ויש תקוה לאחריתך נאום ה'.  בכה תבכה בכה על עגל אחד תבכה על שני עגלים.  דבר אחר: על יהודה ועל ציון ועל ירושלים.  דבר אחר:  בכה על גלות עשרת השבטים, תבכה על גלות שבט יהודה ובנימין.  דבר אחר: בוכה ומבכה אחרים עמה, בוכה ומבכה הקדוש ברוך הוא עמה, דכתיב: (ישעיה כב) ויקרא ה' אלוהים צבאות ביום ההוא לבכי ולמספד. בוכה ומבכה מלאכי השרת עמה, דכתיב: (שם לג) הן אראלם צעקו חוצה.  אמר רבי זעירא: חיצה כתיב , חיצה היא גביה דנכסיניה.  אמר רבי ברכיה: כמה דאת אמר: (בראשית טו) ויוצא אותו החוצה. בכה בוכה ומבכה שמים וארץ עמה, הדא הוא דכתיב: (יואל ב) שמש וירח קדרו. בכה בוכה ומבכה, הרים וגבעות עמה, הדא הוא דכתיב: (ירמיה ד) ראיתי את ההרים וגו'. בכה בוכה ומבכה, שבעים אומות עמה.  אמר רבי פנחס: אותם שבעים פרים שהיו ישראל מקריבים בחג, כנגד שבעים אומות הם, כדי שלא יצדה העולם מהם. בכה בוכה ומבכה כנסת ישראל עמה, הדא הוא דכתיב: (במדבר יד) ותשא כל העדה וגו'.  רבי חוניא מתני ליה בשם רבי נחמיה, ותשא כתיב, חובי בישא אוזפיתון לדריא, כמה דאת אמר: (דברים כד) כי תשה ברעיך. 
בלילה - למה בלילה? לפי שאין קול הולך אלא בלילה, לכך נאמר בלילה.  אמר רבי איבו: לילה מושך עמה קינה. מעשה באשה אחת שהיתה בשכונתו של רבן גמליאל, והיה לה בן תשחורת ומת, והיתה בוכה עליו בלילה, והיה רבן גמליאל שומע את קולה והיה נזכר חורבן בית המקדש, והיה בוכה עמה, עד שנשרו ריסי עיניו, וכיון שהרגישו בו תלמידיו עמדו ופינו אותה משכונתו. 
ודמעתה על לחיה - על כהניה, כמה דאת אמר: (דברים יא) ונתן לכהן הזרוע הלחיים והקיבה,  דבר אחר: על גיבוריה, כמה דאת אמר: (שופטים טו) וימצא לחי חמור טריה.  דבר אחר: על שופטיה, כמה דאת אמר: (מיכה ד) בשבט יכו על הלחי.  דבר אחר: על בחוריה, את מוצא בשעה שנכנסו שונאים לבית המקדש, תפשו את הבחורים וכפתו ידיהן לאחוריהן, והיו בוכין, והיו הדמעות יורדות על לחייהן, ולא היו יכולין לקנחן, ונושרות על לחייהם כצרבת השחין. 
כו. אין לה מנחם  - אמר רבי לוי: כל מקום שנאמר "אין" - הוה לה. (בראשית יא) ותהי שרה עקרה אין לה ולד, והוה לה. שנאמר: (שם כא) וה' פקד את שרה, ודכותיה, (ש"א א) ולחנה אין ילדים, והוה לה. שנאמר: (שם ב) כי פקד ה' את חנה, ודכותיה: (ירמיה ל) ציון היא דורש אין לה והוה לה. שנאמר: (ישעיה נט) ובא לציון גואל, אף כן את אומר: אין לה מנחם והוה לה. שנאמר: (שם נא) אנכי אנכי הוא מנחמכם. 
כל רעיה בגדו בה היו לה לאויבים - אמר רבי יעקב דכפר חנן: זה מיכאל וגבריאל. 
 גלתה יהודה - אומות העולם אינן גולים, אלא אף על פי שגולים, אין גלותם גלות. אומות העולם שאוכלים מפתם ושותים מיינם, אין גלותם גלות. אבל ישראל שאין אוכלים מפתם ואין שותין מיינם, גלותם גלות. אומות העולם שהן מהלכים באסקפטיות שלהם, אין גלותם גלות. אבל ישראל שהן מהלכין יחפין גלותם גלות לכך נאמר: גלתה יהודה.  כאן הוא אומר: גלתה יהודה, ולהלן הוא אומר: (ירמיה נב) ויגל יהודה מעל אדמתו. אלא, כיון שגלו תשש כוחן כנקבה. לכך נאמר: גלתה יהודה.  מעוני, על שאכלו חמץ בפסח, כמה דאת אמר: (דברים טז) לא תאכל עליו חמץ, שבעת ימים תאכל עליו מצות לחם עוני.  דבר אחר: מעוני, על שחבלו משכון עני בתוך בתיהם, כמה דאת אמר: (שם כד) ואם איש עני הוא, לא תשכב בעבוטו.  דבר אחר: מעוני, על שעשקו שכר שכיר עני ואביון. כמה דאת אמר: לא תעשוק שכיר ואביון.  דבר אחר: מעוני, על שגזלו מתנות עני, כמה דאת אמר: (ויקרא יט) לעני ולגר תעזוב אותם.  דבר אחר: מעוני, על שאכלו מעשר עני.  רבי בבי ורבי הונא בשם רב: האוכל טבל של מעשר עני חייב מיתה.  דבר אחר: מעוני, על שעבדו עבודת כוכבים, כמה דאת אמר: (שמות לב) קול ענות אנכי שומע.  אמר רבי אחא: קול קילוס עבודת כוכבים אנכי שומע.  רבי יהודה בשם רבי יוסי אומר: אין לך דור ודור שאינו נוטל מחטא העגל. 
ומרוב עבודה - אמר רבי אחא: על שהיו משתעבדים בעבד עברי. כמה דאת אמר: (ירמיה לד) מקץ שבע שנים תשלחו.  היא ישבה בגויים לא מצאה מנוח    רבי יודן ברבי נחמיה בשם רבי שמעון בן לקיש אמר: אילו מצאה מנוח לא היתה חוזרת, ודכותיה: (בראשית ח) ולא מצאה היונה מנוח. ודכותה: (דברים כח) ובגויים ההם לא תרגיע, ולא יהיה מנוח לכף רגלך.  כל רודפיה השיגוה בין המצרים כההיא דתנן דברי בן ננס: בסימניו ובמצרניו.  דבר אחר: כל רודפיה השיגוה בין המצרים. ביומין דעקא משבעה עשר בתמוז עד תשעה באב, שבהם קטב מרירי מצוי, כמה דאת אמר: (תהלים צא) מדבר באפל יהלך מקטב ישוד צהרים.  רבי אבא בר כהנא ורבי לוי - רבי אבא בר כהנא אמר: דההוא גזיז סוגיא דטיהרה, מרישהון דשית עד סופיהון דתשע.  ורבי לוי אמר: דהוא גזיז סוגיא דיומא, מסופיהון דארבע עד רישיהון דתשע. ואינו מהלך לא בחמה ולא בצל, אלא בצל הסמוך לחמה.  רבי יוחנן ורבי שמעון בן לקיש - רבי יוחנן אמר: כלו מלא עינים קליפות קליפות ושערות שערות.  ורבי שמעון בבן לקיש אמר: עין אחת נתונה על לבו, וכל מי שרואה אותו נופל ומת. ומעשה בחסיד אחד שראה אותו ונפל ומת. ויש אומרים: יהודה ברבי היה. שמואל חמיתה ולא נפל. אמר: עכן בית.  רבי אבהו הוה יתב ומתנא בהדא כנישתא מדוכתא דקסרי. חמא חד בר נש דטעין חדא קטיתא ואזל למיחמי חברי, חמא מזיקא קאי בתריה, דטעין קטיתתא דפרזלא, קם וצריח. אמר ליה: מה את בעי קטיל חבריך? אמר ליה: בהדא בר נש קטיל חבריה, אמר ליה: מזיקא קאים בתריה דטעין קטיתא דפרזלא, את מחי ליה בההיא ומת.  רבי יוחנן הוה מפקד לספרייא ומתנניא, דלא להוון טעונין ערקתא מינוקיא באילין יומי.  רבי שמואל בר נחמני הוה מפקד לספרייא ומתנניא, דייהוון מפטריין רב טלאי בארבע שעין. 
דרכי ציון אבלות - אמר רבי הונא: הכל מבקשין תפקידן. מעשה בכלבא אחת כופרית שעלתה לראש הסלע ושמשה עם זכר.  רבי אמי אמר: אפילו ארזים מבקשים תפקידן, תדע לך, שלא היו ארזים בבבל, וכשעלה נבוכדנצר לכאן תלש ארזים מכאן ושתלן בבבל. וכשמת היו שמחים על מפלתו, הדא הוא דכתיב: (ישעיה יד) גם ברושים שמחו לך ארזי הלבנון.  אמר רבי אבדימי דמן חיפה: אפילו דרכים מבקשים תפקידן, הדא הוא דכתיב: דרכי ציון אבלות מבלי באי מועד. מבלי בורגנין מבלי בוליטין אין כתיב כאן, אלא מבלי באי מועד.   כל שעריה שוממין   שלא היו נכנסין ויוצאין בהן.  כהניה נאנחים שאין מי יתן להם מתנות כהונה, כמה דאת אמר: (דברים יח) ונתן לכהן הזרוע הלחיים והקיבה.  בתולותיה נוגות אמר רבי יצחק ברבי סימון: אלו חכמים, שהיו נאים כבתולות ונעשו כדונג.  רבי שמואל, אמר רבי יצחק: אילו הבוליוטין, שהן נאים כבתולות ונעשו כנוגות.  דבר אחר: בתוליה נגות, שהיה זה בא ובועל, והיה זה בא ובועל, עד שהגו את מכתה. והיא מר לה, מר לה לערותה.  
היו צריה לראש - אמר רבי הלל ברבי ברכיה: כל מי שבא להצר לישראל נעשה ראש. מה טעם? היו צריה לראש. את מוצא עד שלא חרבה ירושלים, לא היתה מדינה חשובה כלום. משחרבה ירושלים נעשה קיסרין מטריפולין ותנופילי.  דבר אחר: היו צריה לראש, זה נבוכדנצר, אויביה שלו, זה נבוזראדן.  דבר אחר: היו צריה לראש, זה אספסינוס, אויביה שלו, זה טיטוס. שלש שנים ומחצה הקיף אספסינוס את ירושלים, והיו עמו אבעה דוכסין: דוכס דערביא, דוכס דאפריקא, דוכס דאלכסנדריא, דוכס דפלסטיני.  דוכס דערביא תרין אמורין, חד אמר: קילוס שמיה. וחד אמר: פנגר שמיה. והוון בירושלים ארבעה בוליטין: בן ציצית, בן גוריון, ובן נקדימון, ובן כלבא שבוע. וכל אחד ואחד, יכול לספק מזונות, של מדינה עשר שנים. והיה שם בן בטיח בן אחותו של רבן יוחנן בן זכאי, שהיה ממונה על האוצרות, ואוקיד כל אוצריא.  שמע רבן יוחנן בן זכאי, אמר: ווי! אזלין אמרון לבן בטיח: אמר חביבך ווי! שלח ואתיה. אמר לו: למה אמרת "ווי"? אמר לו: לא אמרתי "ווי", אלא "וה" אמרי. אמר לו: "וה" אמרת?! ולמה אמרת "וה"? אמר ליה: דאוקדת כל אוצריא. ואמרתי דכל זמן דאוצריא קימין לא יהיבין גשמהון, למעבד קרבא בין "ווי" ל"וה". נמלט רבן יוחנן בן זכאי, וקרא עליו: (קהלת ז) ויתרון דעת החכמה תחיה בעליה.  לאחר שלשה ימים יצא רבן יוחנן בן זכאי לטייל בשוק, וראה אותם ששולקין תבן ושותין מימיו. אמר: בני אדם ששולקין תבן ושותין מימיו, יכולין לעמוד בחילותיו של אספסינוס? אמר: כל סמא דמילתא ניפוק לי מהכא. שלח ואמר לבן בטיח: אפקוני מהכא, אמר ליה: עבדינן בינינן דלא יפוק בר נש מהכא, אלא דמית. אמר: אפקוני בדמות דמית, טען רבי אליעזר ברישיה ורבי יהושע ברגליה, ובן בטיח מהלך קומוי מן דמטון בעון מודקריניה, אמר להו בן בטיח: אתם רוצים שיהיו אומרים, מת רבן ודקרוהו? כיון דאמר להו כך, שבקוניה. מן דנפקין מן פילי טענוניה ויהבוניה בחד בית עולם, וחזרו למדינה.  נפק רבן יוחנן בן זכאי לטייל בחילותיו של אספסינוס. אמר לון: אן הוא מלכא? אזלון ואמרו לאספסינוס: חד יהודי בעי למישאל בשלומך. אמר להון: ייתי. מן דאתא, אמר ליה: וביבא מארי אפלטור. אמר ליה: שאילא דמלך שאילת בי ואנא לית מליך, וכדו שמע מלכא וקטיל לההוא גברא. אמר ליה: אם לית את מלך, סוף את מליך. דלית הדין ביתא חריב אלא על ידי מלך, שנאמר: (ישעיה י) והלבנון באדיר יפול. נסבוניה ויהבוניה לגיו מן שבעה קנקלין, והוון שאלין ליה, כמה שעין בליליא? ואמר להון: כמה שעין ביממה? ואמר להון: מנן הוה ידע רבן יוחנן? מפשוטיה.  לבתר תלתא יומין, אזל אספסינוס מסחי בהדא גפנא מן דסחא, ולבש חד מסן דידיה אתת בשורה ובשרוהו: מית נירון ואמליכוניה בני רומי. בעי למילבש חד מסן חורן ולא עליל. שלח ואתיוה לרבן יוחנן בן זכאי, ואמר ליה: לית את אמר לי כל אילין יומא הוינא לבש, תרין מסאני והוון עללין בי וכדו חד עליל וחד לא עליל. אמר ליה: בשורתא טבתא איתבשרת, דכתיב: (משלי טו) ושמועה טובה תדשן עצם. אמר לו: מה נעביד דאיעיל? אמר לו: מי אית לך בר נש דסנאית ליה, או דחב לך יעברוניה קמך ובשרך שחי, דכתיב: (שם יז) ורוח נכאה תיבש גרם. התחילו מושלין לפניו משלות: חבית שקינן נחש בתוכה כיצד עושין לו? אמר להם: מביאין חובר וחוברין את הנחש, ומניחין את החבית. אמר פנגר: הורגין את הנחש ושוברין את החבית. מגדל שקנן בו נחש, כיצד עושים? אמר להם: מביאים חובר וחוברין את הנחש, ומניחין את המגדל. אמר פנגר: הורגין את הנחש ושורפין את המגדל. אמר לו רבן יוחנן בן זכאי: לפגר כל מגיריא דעבדין בישא למגיריהון עבדין, עד דלית את מליף סניגוריא, את מליף עלן קטיגוריא? אמר ליה: לטיבותכון אנא בעי דכל זמן דהדין ביתא, לית מלכוותא מתגרין בכון. אמר לו רבן יוחנן בן זכאי: הלב יודע אם לעקל או לעקלקלות. אמר ליה אספסינוס לרבן יוחנן בן זכאי: שאל לי שאלה ואנא עביד. אמר ליה: אנא בעי דתירפי הדא מדינתא, ותיזיל לך. אמר ליה: כלום אמליכוני בני רומי דנפרי להדא מדינתא?! שאל לי שאלתא ואנא עביד. אמר לו: דתירפי לפילי מערבאה דהיא אזלא ללוד, דכל בר דנפיק עד ארבעה שעין, יהא לשיזבא מן דכבשה. אמר לו: אי אית לך דרחים לך או בר נש, דאת קריב ליה שלח ואיתיה עד דלא ייעלון אוכליסיא. שלח לרבי אליעזר ולרבי יהושע לאפוקי לרבי צדוק אזלין ואשכחוניה בבבא דמדינה, מן דאתא קם מן קומוי רבן יוחנן. אמר ליה אספסינוס: מן קדם הדין סבא צורתא את קאים?! אמר לך: חייך, אי הוה חד דכוותיה והו עמך אוכלוסיןבכיפלא, לא הוית יכיל כביש. אמר לו: מה חייליה? אמר ליה: דאכיל חד גמזוז ופשיט עלוהי מאה פרקין. אמר ליה: למה חשיך כן? אמר ליה: מן חייליהון דצומייא ותעניתא. שלח ואייתי אסוותא והוו מוכלין ליה ציבחר ציבחר, ומשקין ליה צבחר ציבחר עד דהדר גופיה עלוי. אמר ליה אלעזר בריה: הב להו אגרייהו בעלמא הדין, דלא תיהוי להו זכותא עמך בעלמא דאתי, ויהב להו הדין חושבנא דאצבע והדין קרצטיונא. מן דכבשה פליג ארבע טכסייא לארבעה דוכסיא, וסליק פילי מערברה לפנגר, וגזרו מן שמיא דלא יחרב לעולם, למה? ששכינה במערב. אינון אחרובו דידהון, הוא לא אחריב. שלח ואתייה. אמר לו: למה לא אחרבת דידך? אמר ליה: חייך, לשבחא דמלכותא עבדית, דאילו חרבתיה לא הוית ידעת ברייה מה חרבת, וכדו יחזיין בריאתא אמרין חזו חייליה דאספסינוס מה אחריב. אמר לו: דייך דטבאות אמרת, אלא, מן בגין דעברת על קלוונין דידי, יסק ההוא גברא לרישיה דאיגרה ויטרוף גרמיה, אי חיי, חיי, ואית מות, ימות. סליק וטרף גרמיה ומית. ופגעה בו קללה של רבן יוחנן בן זכאי. 
כי ה' הוגה על רב פשעיה - יכול על מגן? תלמוד לומר: על רב פשעיה.  עולליה הלכו שבי לפני צר אמר רבי יהודה: באו וראו כמה חביבין תנוקות לפני הקדוש ברוך הוא. גלתה סנהדרין ולא גלתה שכינה עמהם, גלו משמרות ולא גלתה שכינה עמהם, וכיון שגלו תינוקות - גלתה שכינה עמהם, הדא הוא דכתיב: עולליה הלכו שבי לפני צר. 
ויצא מבת ציון כל הדרה - מן בת כתיב.  אמר רבי אחא: יש לנו מנה אחת יפה, זה הקדוש ברוך הוא שכתוב בו: (תהלים טז) ה' מנת חלקי וכוסי. כל הדרה, זה הקדוש ברוך הוא, שנאמר: (שם קד) הוד והדר לבשת.  דבר אחר: כל הדרה, זו סנהדרין. דכתיב: (משלי לא) עוז והדר לבושה.  דבר אחר: כל הדרה, אלו תלמידי חכמים, דכתיב: (ויקרא יט) מפני ששיבה תקום והדרת פני זקן.  דבר אחר: כל הדרה, אלו המשמרות. דכתיב: (דה"ב כ) ומהללים להדרת קדש.  דבר אחר: כל הדרה, אלו תינוקות.  אמר רבי יהודה: בא וראה כמה חביבין תינוקות לפני הקדוש ברוך הוא, גלתה סנהדרין ולא גלתה שכינה עמהם, גלו משמרות ולא גלתה שכינה עמהם, וכיון שגלו תינוקות גלתה שכינה עמהם, הדא הוא דכתיב: עולליה הלכו שבי לפני צר. מיד ויצא מבת ציון כל הדרה.   היו שריה כאילים    אמר רבי יהודה: כשהן רכים משולים ככבשים, שנאמר: (ישעיה ה) ורעו כבשים כדברם. וכשהן קשים, משולים כאילים, שנאמר: היו שריה כאילים.  רבי סימון בשם רבי שמעון בר אבא, ורבי שמעון בן לקיש בשם רבי יהושע: מה אילים הללו בשעת שרב הופכין פניהם אלו תחת אלו, כך היו גדולי ישראל רואין דבר עבירה, והופכין פניהם ממנו. אמר להם הקדוש ברוך הוא: תבוא שעה ואני עושה לכם כן.   וילכו בלא כח לפני רודף    רבי עזריא בשם רבי יהודה ברבי סימון אמר: בזמן שישראל עושים רצונו של מקום, מוסיפין כח בגבורה של מעלה, כמה דאת אמר: (תהלים ס) באלהים נעשה חיל. ובזמן שאין ישראל עושין רצונו של מקום, כביכול מתישין כח גדול של מעלן, דכתיב: (דברים לב) צור ילדתך תשי.  רבי יהודה ברבי סימון בשם רבי לוי ברבי טרפון: בזמן שישראל עושין רצונו של הקדוש ברוך הוא, מוסיפין כוח וגבורה של מעלה, כמה דאת אמר: (במדבר יד) ועתה יגדל נא כח ה'. ובזמן שאין עושין רצונו של הקדוש ברוך הוא, כביכול מתישין כח גדול של מעלן והולכין גם הם, בלא כח לפני רודף.  רבי הונא ורבי אחא ורבי סימון בשם רבי שמעון בן לקיש, ורבנן בשם רבי חנינא: היה אדם אומר לחבירו בירושלים: הקרני דף אחד, אומר לו: אין בי כוח. - השנני פרק אחד, אומר לו: אין בי כוח. אמר להם הקדוש ברוך הוא: תבוא שעה ואני עושה לכם כך, וילכו בלא כוח לפני רודף.  אמר רבי אחא: כשם שלא גלו ישראל אלא ברודף מלא, כך אינן נגאלין אלא בגואל מלא, דכתיב: (ישעיה נט) ובא לציון גואל. מלא כתיב. 
זכרה ירושלים ימי עניה ומרודיה - בימי עניותה, זכרה מרדין שמרדה בהקדוש ברוך הוא, כל מחמדיה אלו דברי תורה, כמה דאת אמר: (תהילים יט) הנחמדים מזהב ומפז.  בנפול עמה ביד צר רבנן דהתם אמרין: נפיל תורא סגין טבחוי,  ורבנן דהכא אמרין: נפל תורא תחדדן סכינוהי.  ואין עוזר לה רבנן דהתם אמרין: כד תספון כלה מדכרא שבעה יומין דמשתותא,  ורבנן דהכא אמרין: כד יחופה ברא מדכר, שלותא דביתיה דאבויי.  ראוה צרים שחקו על משבתה על שבתותיה, כמה דאת אמר: (שמות כ) זכור את יום השבת לקדשו.  דבר אחר: על משבתה, על שמיטותיה, כמה דאת אמר: (ויקרא כה) ובשנה השביעית וגו'. 
חטא חטאה ירושלים - אומות העולם אינן חוטאים, אלא אף על פי שחוטאין אינן כלום. אבל ישראל חטאו ולקו, על כן, היתה לנידה. לטלטול היתה.  כל מכבדיה הזילוה כי ראו ערותה, גם היא נאנחה ותשב אחור. אחור מן הכהונה, אחור מן המלכות. 
טמאתה בשוליה - אמר רבי ברכיה בשם רבי אבא בר כהנא: כל אותם הכהנים ששמשו בימי צדקיה ערלים היו, הדא הוא דכתיב: (יחזקאל מד) בהביאכם בני נכר ערלי לב וערלי בשר.  דבר אחר: טמאתה בשוליה, בשפוליה, כמה דאת אמר: (שמות כח) על שולי המעיל.  דבר אחר: טמאתה בשוליה, כההוא דתנן: מקום היה למטה מירושלים, תופת שמו.  רבי יהודה אומר: על שום תפתה דהוה ביה.  רבי יוסי אומר: חליתא דבר הינום צלם חלול היה שם, נתון לפנים משבעה קנקלים וטס של נחושת בידו, וכירה נתונה על גבוי. וכל מי שהיה מקריב סלת, פותחין לו, אחד תורין ובני יונה פותחין לו, שנים כבש פותחין לו, שלשה איל פותחין לו, ארבעה עגל פותחין לו, חמישה שור פותחין לו, ששה וכל מי שהיה מקריב בנו, פותחין לו, שבעה ונותנין אותו לתוך טס של נחושת, ומסיקין את הכירה תחתיו, והיו מקלסין לפניו, ואומרין לו: יערב לך ויבסם לך, וכל כך למה? כדי שלא ישמעו נהמת בניהם ויחזרו בהן. הוה כומרא אתי לגבי בר נש, אמר ליה: מן בגין דאמר לי צלם פלן מכל בניא, דאית לך לית את בעי לקרבא חד מנייהו?! אמר ליה: וכי ברשותי אינון? בדהב חד בכסף, חד בענא, חד בבקרותא. אמר לו: המתן לי. ראיתי חד זעיר בבית ספרא, כד אתי אנא יהיב ליה לך. אמר לו הקדוש ברוך הוא: רעיע! מכל בנין דאית לך לא הוה לך, להפילו לעבודת כוכבים, אלא זה שמקודש לשמי?!  רבי יודן ברבי סימון בשם רבי לוי בן פרטא: למטרונה שאמר לה אוהבה: עשי לי חמין! ונטלה לורטיא של מלך ועשתה לו חמין. אמר לה המלך: מכל עצים שיש ליך בבית זה, לא היה ליך לעשות חמין לאוהבך, אלא בלורטיא שלי? כך אמר הקדוש ברוך הוא לאותו רשע: מכל בנים שיש לך לא היה לך להפילו, לעבודת כוכבים, אלא זה שמקודש לשמי?! הדא הוא דכתיב: (יחזקאל טז) ותקחי את בניך וגו'. אף על פי כן, ותרד פלאים, נחתה לה לנסיונין.
כד דמך רבי יוסי ממלחיא סליק רבי יוחנן וריש לקיש לגמילות חסדא וסליק עמהון רבי יצחק פסקא והוה תמן חד סב, בעי למיעל ומפתח עלוי, ולא שבקוניה. אמר ליה: רבי יצחק פאסקא קדם אילין אריותא דאוריתא את פתח פומך? אמר להו רבי יוחנן: שבקוניה דההוא גבר סב, ייעול וישתבח באתריה. עאל ופתח ואמר: מצינו שסלוקן של צדיקים קשה לפני הקדוש ברוך הוא, יותר ממאה תוכחות חסר שתים שבמשנה תורה, ומחורבן בית המקדש. בתוכחות כתיב: (דברים כח) והפלא ה' את מכותיך. ובחורבן בית המקדש כתיב: ותרד פלאים. אבל בסילוקן של צדיקים כתיב: (ישעיה כט) לכן כה אמר ה': הנני יוסיף להפליא את העם הזה, הפלא ופלא. וכל כך למה? ואבדה חכמת חכמיו ובינת נבוניו תסתתר. אמר רבי יצחק פסאקא: יהוי דין גברא בריך פומיה. אמר ליה רבי יוחנן: אלו לא שבקתוניה, מנן הוינן שמעין דא מרגילתא?!  ורוח הקדש צווחת ואומרת: ראה ה' את עניי כי הגדיל אויב.  (תהלים קיט) כרו לי זדים שיחות אשר לא כתורתך רבי אבא בר כהנא אמר: תרתי כתיב: (דברים כב) לא תקח האם על הבנים. וכאן, (הושע י) אם על בנים רוטשה. הווי, אשר לא כתורתך.  רבי אבא בר כהנא אמר אחורי: כתיב: (ירמיה ט) להכרית עולל מחוץ. ולא מבתי כנסיות, בחורים מרחובות, ולא מבתי מדרשות. וכאן, אף אלוהים עלה בהם וגו'. הווי, אשר לא כתורתך.  אמר רבי ברכיה: אמרה כנסת ישראל לפני הקדוש ברוך הוא: רבונו של עולם לחמורים נתת קבורה ולבניך לא נתת קבורה? לחמורים נתת קבורה, אלו המצריים, הדא הוא דכתיב: (יחזקאל כג) אשר בשר חמורים בשרם.  ואמר רבי ברכיה: לפי שהיה הים זורקן ליבשה ויבשה זורקן לים, ים אומר ליבשה קבלי אוכלוסיך, ויבשה אומרת לים קבלי אוכלוסיך, אמרה יבשה: ומה אם בשעה שלא קיבלתי, אלא דמו של הבל, נאמר בי: (בראשית ג) ארורה האדמה. היאך אני יכולה לקבל דם כל ההמון הזה? עד שנשבע לה הקדוש ברוך הוא, שאינו מעמידה בדין, הדא הוא דכתיב: (שמות טו) נטית ימינך תבלעמו ארץ. ואין ימין אלא שבועה, שנאמר: (ישעיה סב) נשבע ה' בימינו. ולעמך לא נתת קבורה, הווי, אשר לא כתורתיך. 
ידו פרש צר על כל מחמדיה - כי ראתה גוים באו מקדשה אשר צויתה לא יבאו בקהל לך את מוצא בשעה שנכנסו שונאים לבית המקדש, נכנסו עמונים ומואבים עמהם, והיו הכל רוצים לבוז כסף וזהב, ועמונים ומואבים רצין לבוז את התורה כדי לעקור (דברים כג) לא יבוא עמוני ומואבי בקהל ה'.  רבי יהודה ברבי סימון בשם רבי לוי בר פרטא: לדלקה שנפלה לתוך פלטין של מלך, והיו הכל רוצים לבוז כסף וזהב, ועבד רץ לבוז את אוניתו. כך, בשעה שנכנסו שונאים לבית המקדש, נכנסו עמונים ומואבים עמהם, והיו הכל רצין לבוז כסף וזהב, ועמונים ומואבים רצין לבוז את התוכה, כדי לעקור לא יבוא עמוני ומואבי בקהל ה'.  ארבעה דברים טובים הטיב אברהם ללוט. הדא הוא דכתיב: (בראשית יב) וילך אברהם כאשר דיבר אליו ה' וילך אתו לוט. ואומר: (שם יג) וגם ללוט ההולך את אברהם וגו'. ואומר: (שם יג) וישב את כל הרכוש וגו'. ואומר: (שם יט) ויהי בשחת אלוהים את ערי הככר וגו'. וכך היו צריכים לפרוע להם טובות, אלא שעשו להם רעות, הדא הוא דכתיב: (במדבר כב) וישלח מלאכים אל בלעם וגו'. (שם ו) ועתה לכה נא ארה לי וגו'. וילכו זקני מואב וזקני מדין וגו'. (שופטים ג) ויאסוף אליו את בני עמון וגו'. (ד"ה ב. כ) ויהי אחרי כן באו בני מואב ובני עמון, ועמהם מהעמונים על יהושפט. והדין, ידו פרש צר על כל מחמדיה, כי ראתה גוים באו מקדשה אשר צויתה לא יבאו בקהל לך.  וכנגדן נכתבה חטיא שלהם בארבעה מקומות, (דברים כג) לא יבוא עמוני ומואבי וגו', על דבר אשר לא קדמו אתכם בלחם ומים וגו'. (מיכה ו) עמי, זכור נא מה יעץ בלק וגו'. (נחמיה יג) כי לא קדמו את בני ישראל בלחם ובמים, וישכר עליו את בלעם לקללו. (יהושע כד) וישלח ויקרא לבלעם בן בעור לקלל אתכם.  וכנגדן עמדו ארבעה נביאים וחטמו עליהם גזר דינם, ואלו הן: ישעיה, ירמיה, יחזקאל וצפניה. ישעיה אמר: (ישעיה טו) משא מואב כי בליל שדד ער מואב, נדמה כי בליל שדד קיר מואב נדמה. ירמיה אמר: (ירמיה מט) הנה ימים באים נאום ה', והשמעתי אל רבת בני עמון תרועת מלחמה, והיתה לתל שממה ובנותיה באש תצתנה, וירש ישראל את יורשיו אמר ה'. יחזקאל אמר: (יחזקאל כה) לבני קדם על בני עמון ונתתיה למורשה, למען לא תזכר בני עמון בגויים. וכתיב: (שם יא) ובמואב אעשה שפטים וידעו כי אני ה'. צפניה אמר: (צפניה ב) לכן חי אני נאום ה' צבאות אלוהי ישראל, כי מואב כסדום תהיה ובני עמון כעמורה, ממשק חרול ומכרה מלח ושממה עד עולם, שארית עמי יבזום ויתר גוי ינחלום. 
כל עמה נאנחים מבקשים לחם - כתיב: (ירמיה נב) בתשעה לחדש ויחזק הרעב בעיר ולא היה לחם לעם הארץ. לעם הארץ לא היה לחם, לבני יהודה היה לחם. אלו בחורבן ראשון. אבל בחורבן שני - כל עמה נאנחים מבקשים לחם.  בתחילה היו משלשלין להם קופה של זהב, ונותנין להם קופה של חיטים. חוזרין ונותנין להם קופה של זהב, ונתנין להם קופה של שעורים. חוזרין ומשלשלין להם קופה של זהב, ונתנין להם קופה של תבן. מה היו עושין? היו שולקין אותו ושותין מימיו. חוזרין ומשלשלין להם קופה של זהב, ואין נותנין להם כלום.  רבי יהודה בן סיגנא בשם רבי אחא אמר: אם מי שיתן ולא לקח, הרי הוא אומר: נתן תתן לו. מי שלוקח ואינו נותן, על אחת כמה וכמה.   נתנו מחמדיהם באכל להשיב נפש   עד כמה מתישבת נפש? רבי אומר: ככותבת. רבי חנניה אמר: כגרוגרת.  ראה ה' והביטה כי הייתי זוללה אמר רבי פנחס: עובדא הוה בתרתין נשין זניין באשקלון, דהויין מתכתשן דא עם דא. אמרה הדא לחברתא כד הויין מתכתשן דא עם דא: לית את אזלא מהכא, דחזיין אפיך כיהודיאתא. לבתר יומין אתרצית דא לדא, אמרא לה: על כולא שרי ושבק ליך, אלא על דאמרת לי חזיין אפיך כיהודיאתא, לא שרי ולא שביק ליך, לכך נאמר: ראה ה' והביטה כי הייתי זוללה. [תרגום: שתי זונות באשקלון רבו זו עם זו, אמרה אחת לחברה, אפך - אף של יהודיה. לאחר זמן השלימו. אמרה לה: על הכל מחול לך, אבל שאמרת לי שאפי אף של יהודיה - על זאת אינו סולחת לך.]
לוא אליכם - כנסת ישראל אומרת לאומות העולם: לא ייתי עליכון דאתא עלי לא ימטי עליכון.  כל עוברי דרך כל עוברי דרכה של תורה.  הביטו וראו תמן תנינן: (עדויות ב) משפט דור המבול שנים עשר חדש, משפט מצריים שנים עשר חדש, משפט איוב שנים עשר חדש, משפט גוג ומגוג שנים עשר חדש, משפט רשעים בגיהנום שנים עשר חדש, נבוכדנצר שלש שנים ומחצה, אספסיאנוס שלש שנים ומחצה.  הביטו וראו אם יש מכאוב כמכאובי אשר עולל לי. שדקדק עמי וקטף עוללתי, כמה דאת אמר: (דברים כא) כי תבצור כרמך וגו'. אשר הוגה ה' ביום חרון אפו    אמר רבי אחא: יום אחד היה חרון אפו של הקדוש ברוך הוא, אילו עשו ישראל תשובה - פשרו. 
ממרום שלח אש בעצמותי וירדנה - רבי אמי שאל את רבי שמואל בר נחמני: אמר לו: בשביל ששמעתי עליך שאתה בעל אגדה, מהו זה שכתוב: (תהילים עא) וצדקדך אלוהים עד מרום. אמר לו: כשם שהתחתונים צריכים לעשות צדקה אלו עם אלו, כך עליונים צריכין לעשות צדקה אלו עם אלו.  אמר רבי יוחנן בשם רבי שמעון בן יוחאי: כל מקום שנאמר "ויאמר" "ויאמר" - לא נאמר אלא להדרש: הדא הוא דכתיב: (יחזקאל י) ויאמר אל האיש לבוש הבדים, ויאמר בא אל בינות לגלגל וגו'. מהו ויאמר ויאמר שתי פעמים? אלא הקדוש ברוך הוא אמר למלאך, ומלאך אמר לכרוב. אף על פי שגזר הקדוש ברוך הוא ליקח הגחלים, איני יכול לכנס לפנים ממחיצתך, אלא עשה עמי צדקה ותן לי שתי גחלים משלך, שלא אכוה. הדא הוא דכתיב: (שם ז) וישא ויתן אל חפני לבוש הבדים.  מהו וישא ויתן?  אמר רבי יצחק: הפשירן ונתנן בכפו.  רבי יהושע דסכנין בשם רבי לוי: שש שנים היו הגחלים עמומות בידו של גבריאל, סבור שישראל עושין תשובה, וכיון שלא עשו תשובה, בקש לזרקן עליהם בחימה, קרא לו הקדוש ברוך הוא ואמר לו: גבריאל גבריאל, להונך להונך [=לאט לך], שיש בעלי צדקות אלו עם אלו, הדא הוא דכתיב: (שם ח) וירא לכרובים תבנית יד אדם תחת כנפיהם.  רבי אבא בר כהנא אמר בשם רבי לוי: מי מעמיד העליונים והתחתונים? צדקה שישראל עושין ביד, הדא הוא דכתיב: וצדקתך אלוהים עד מרום.  ודכוותה: (מלכים א כ) ויגש איש האלוהים ויאמר אל מלך ישראל, ויאמר כה אמר ה'. מהו ויאמר ויאמר שתי פעמים? אלא באמירה הראשונה אמר לו: אם יבוא בן הדד תחת ידך אל תחוס עליו. ובאמירה השניה אמר לו: כמה מצודות עשיתי, כמה רמיזות עשיתי, כמה רפשים עשיתי עד שרפשתיו בידך? ועכשיו הוצאתו בשלום. לכן, (שם שם מב) והיתה נפשך תחת נפשו ועמך תחת עמו.  ודכוותה: (אסתר ז) ויאמר המלך אחשורוש ויאמר לאסתר המלכה. מהו ויאמר ויאמר שתי פעמים?  אמר רב בשם רבי אלעזר: עד שלא הרגיש בה שהיא יהודית, ויאמר המלך אחשורוש למתורגמן, ויאמר המתורגמן לאסתר המלכה.  ודכוותה: (ויקרא כא) ויאמר ה' אל משה, אמר אל הכהנים בני אהרון ואמרת. שתי אמירות הללו למה לי? אלא באמירה הראשונה אמר לו: לנפש לא יטמא בעמיו. ובשניה אמר לו: אם בא מת מצווה על ידך הטמא לו. לפי שבעולם הזה אתם מטמאין למת מצווה, לעתיד לבוא אין אתם מטמאים למת כך עיקר. שאין מיתה לעתיד לבוא, שנאמר: (ישעיה כה) בלע המוות לנצח.  דבר אחר: וצדקתך אלוהים עד מרום. אלו שני המאורות. אלוהים מי כמוך. שאתה כובש על מידת הדין. באותה שעה קפצה קטגוריא לפני כסא הכבוד, אמרה: רבונו של עולם, כך יהא רשע זה מתגאה ואומר: אני חרבתי ביתו של אלוהים, ושרפתי מקדשו! אם כן הוא, תרד אש מלמעלה ותשרוף מיד. מה כתיב: ממרום שלח אש בעצמותי.  אמר רבי יהושע: הוא שהנביא מקנתרה ואמר לה: (ישעיה מז) קחי ריחים וטחני קמח. הא כל עמא טחנין ואת אומר וטחני קמח? אלא, אמרה ירושלים לבת בבל: אלו ממרום לא עשו בי מלחמה, את היית יכולה להלחם בי. אלו ממרום לא שלחו בי אש, את היית יכולה לי. אלא, אריא קטילא קטלת, קימחא טחינא טחנת, קרתא יקידתא אוקידתא, לכך אמר: ממרום שלח אש בעצמותי וירדנה. מהו וירדנה? וירדנה נסחא. כמה דאת אמר: (שופטים יד) וירדהו אל כפיו.  דבר אחר: וירדנה, נצחה. כמה דאת אמר: (תהילים עב) וירד מים עד ים.  דבר אחר: וירדנה, שלטה. כמה דאת אמר: (מלכים א' ה) כי הוא רודה בכל עבר הנהר.  דבר אחר: וירדנה, רדיא. כתניא: (תענית כט) חרש רופש את ההיכל.  רבי ביבא מרנגיא אמר: וירדנה, ראה שמידת הדין פוגעת בה.   פרש רשת לרגלי    אמר רבי אבא בר כהנא: אם ראית ספסלין מלאים בבליים מונחי בארץ ישראל, צפה לרגליו של משיח. מה טעם? פרש רשת לרגלי.  תני רבי שמעון בן יוחאי: אם ראית סוס פרסי קשור בארץ ישראל, צפה לרגליו של משיח. מה טעם? (מיכה ה) והי זה שלום אשור וגו'.  השיבני אחור נתנני שוממה כל היום דוה אחור מן הכהונה, אחור מן המלכות. נתנני שוממה, לצדו. כל היום דוה, לגרדום.
נשקד עול פשעי בידו, ישתרגו שקודה הייתי מעונותי, סבורה הייתי שימחול לי על כל עונותי, בשעה ששמעתי שאנולוגין שלי נקרע מלמעלה.  דבר אחר: נשקד שי"ן כתיב, שקד הקדוש ברוך הוא איך להביא עלי את הרעה, אמר: אם אני מגלה אותן בתקופות טבת, הרי הן לוקין בצינה ומתין, אלא הריני מגלה אותן בתקופת תמוז, שאפילו הן ישנין בדרכים וברחובות, אין אחד מהם ניזוק.  דבר אחר: נשקד, שקד איך להביא עלי את הרעה, אמר: אם אני מגלה אותם בתקופת טבת, אין ענבים בגפן ויש תאנים בתאנה. אלא הריני מגלה אותם בתקופת תמוז, שיש ענבים בגפן ויש תאנים בתאנה, ואפילו אין העלה נבל.  דבר אחר: נשקד, שקד איך להביא עלי את הרעה, אמר: אם אני מגלה אותם דרך מדבר הם מתים, אלא הריני מגלה אותם דרך ארמניא שהם כרכין ומחוזות, ומאכל ומשתה מצוי להם.  דבר אחר: נשקד, שקודה הייתי מעוונותי, וסבורה הייתי שימחול לי על כל עוונותי, אלא,ישתרגו, עשאן עלי סריגות סריגות, הביא אותן עלי מכופלות. בבל וכשדים, מדי ופרס, יון ומוקדון, אדום וישמעאל עשאן עלי סריגות. בבל קשה ומדי מתונה, יון קשה ואדום מתונה, כשדים קשה ופרס מתונה, מוקדון קשה וישמעאל מתונה. וכן: (דניאל ב) מן קצת מלכותא תהוה תקיפא, ומה תהוה תבירה. וכל אלין לא כפרית באלהי. אלא, עלו על צוארי ומיחדת שמו בכח יום פעמים, ואומרת: (דברים ו) שמע ישראל ה' אלוהינו ה' אחד.
הכשיל כוחי - אמר רבי תנחום בשם רבי ירמיה: ארבעה מתישין כחו של האדם, ואלו הן: התענית, והדרך, עוון, ומלכות.  תענית דכתיב: (תהילים קט) ברכי כשלו מצום. הדרך דכתיב: (שם קב) ענה בדרך כחי. עוון דכתיב: כשל בעווני כחי. מלכות דכתיב: (נחמיה ד) ויאמר יהודה כשל כח הסבל והעפר הרבה, ואנחנו לא נוכל לבנות בחומה.  נתנני ה' בידי לא אוכל קום רבנן אמרי: זו אשה רעה וכתובתה מרובה.  רבי הונא אמר: (בראשית ב) ויהי האדם לנפש חיה. עשאו עבד מכודן בפני עצמו דאי לא לעי לא אכיל. היא דעתיה דרבי חנינא.  אמר רבי חנינא: נתנני ה' בידי לא אוכל קום, בידי לא אוכל קום, אי לא לעי ביממא, בליליא לא אוכל קום.    
סלה כל אבירי ה' - עבדי סאתי קומיהון. אמר רבי אבא בר כהנא: בבר גימזא צווחין לסאתא סרקי.  אמר רבי לוי: בערביא צווחין למסרוקה מסלסלה, קרא עלי מועד לשבור בחורי מצינו שסלוקן של בחורים קשה כחורבן בית המקדש, דכתיב: גת דרך ה' לבתולת יהודה. כך, קרא עלי מועד לשבור בחורי. 
על אלה אני בוכיה - אספסיאנוס מלא שלש ספינות מגדולי ירושלים, להושיבן בקלון של רומי. עמדו ואמרו: לא דיינו שהכעסנוהו במקדשו, אלא אף בחוצה לארץ. אמרו לנשים: מבקשות אתון לכך? אמרו להם: לאו! אמרו: מה שדרכן לכך אינן רוצות, אנו על אחת כמה וכמה. תאמרו משליכים אנו עצמנו לים, אנו באים לחיי העולם הבא. מיד האיר הקדוש ברוך הוא את עיניהם בפסוק הזה, (תהילים סח) אמר ה' מבשן אשיב, אשיב ממצולות ים. מבשן אשיב, מבין שיני אריות אשיב. אשיב ממצולות ים, כמשמעו. עמדה כת ראשונה ואמרה: (תהילים מד) אם שכחנו שם אלוהינו ונפרש כפינו לאל זר. והשליכו עצמן לים. עמדה כת שניה ואמרה: (תהילים כג) כי עליך הרגנו כל היום. והשליכו עצמן לים. עמדה כת שלישית ואמרה: (שם כב) הלא אלוהים יחקר זאת, כי הוא יודע תעלומות לב. והשליכו עצמן לים. ורוח הקדש צווחת ואומרת: על אלה אני בוכיה.  אדריאנוס שחיק עצמות, הושיב שלש משמרות. חדא בחמתא, וחדא בכפר לקיטיא, וחדא בבית אל דיהוד. אמר: דערוק מן הכא יתצד מן הכא. ודערוק מן הכא יתצד מן הכא. והוה מפיק כרוזין ומכריזין ואומרים: אן דאית יהודאי ייתי מלכא בעו למיתן ליה מיחא, והוון כרוזין משמיעין יתהון וצדין יהודאין, הדא הוא דכתיב: (הושע ז) ויהי אפרים כיונה פותה אין לב וגו'. שאיל מחזרה אייתין צלו שלא תנסבין, אילין דבחיין דאיתבוננו לא נפוקו, ואילין דלא איתבוננו, נכנסו כולהון לבקעת בית רמון. אמר לשר צבא שלו: עד שאני אוכל קרן גלוסקאן זו וירך דתרנגול זה, אבקש אחד מהן ולא אמצא. מיד הקיפם לגיונותיו והרגום. והיה הדם בוקע והולך עד שהגיעו לקפרוס נהר, ורוח הקדש צווחת ואומרת: על אלה אני בוכיה.  אילין דהוי חבושין מנהון אכלין בשר קטילהון, בכל יום מנפיק אחד מינייהו ומייתי להון ואינון אכלין. יומא חדא אמר ייזיל בר נש מינן, אי משכח כלום מייתי ואנן אכלין, מן דנפק אשכחיה לאבוה דקטיל, נסביה וטמריה ויהב סימן עלוי. עאל ואתא. אמר להו: לא אשכחיה כלום, אמרי: ייזיל בר נש חורן, אי משכח כלום ואנן אכלין. מן דנפק ההוא בר נש הלך לריחיה, חפש ואשכחיה לההוא דקטיל, אייתיה ואכלוניה מן דאכלון. אמר לו: מנו אייתית דין קטלא? אמר להו: מן זוית פלונית. אמר ליה: ומה סימן יהב עלוי? אמר ליה: סימן פלן. עני הוא בריה, ואמר ווי ליה לההוא גברא, דמן בשרא דאבוי אכיל, לקיים מה שנאמר: (יחזקאל ה) לכן אבות יאכלו בנים בתוכך וגו'.  טרכינוס שחיק עצמות ילדה אשתו בליל תשעה באב, והיו כל ישראל אבלים. נשתתק הולד בחנוכה. אמרו ישראל: נדליק או לא נדליק? אמרו: נדליק. וכל מה דבעי לימטי עלן ימטי. אדליקו. אזלון ואמרון לישן ביש לאשתו של טרכנוס: אילין יהודאין כד ילידת, הוון מתאבלין. וכד מייתי ולדא, אדליקו בוצינייא. שלחה וכתבה לבעלה: עד דאת מכבש ברבריין בא וכבוש אילין יהודאי, דמרדו בך. סליק לאילפא וחשיב למיתי בעשרה יומין, ואייתיתיה רוחיא בחמשה יומין. אתא ואשכחינון דהו ועסיקין בהדין פסוקא: (דברים כח) ישא ה' עליך גוי מרחוק, מקצה הארץ כאשר ידאה הנשר. אמר להו: אנא הוא נשרא דחשיבית למתי בעשרה יומין. ואייתיתני רוחא בחמשה יומין, הקיפן לגיונותיו והרגם. אמר לנשים: השמעו ללגיונותי ואם לאו אני עושה לכם, כדרך שעשיתי לאנשים! אמרו לו: עביד בארעאי מה דעביד בעילאי, מיד הקיפן לגיונותיו והרגן. ונתערבו דמים של אלו בדמים של אלו, והיה הדם בוקע והולך עד שהגיעו לקפרוס נהר, ורוח הקדש צווחת ואומרת: על אלה אני בוכיה. 
מעשה בשני בני צדוק הכהן שנשבו, אחד זכר ואחד נקבה. נפל זה לסרדיוט אחד, וזו לסרדיוט אחד. הלך זה אצל הזונה ונתן לה הזכר, והלך זה אצל חנוני ונתן לו הנקבה בעד יין, לקיים קרא דכתיב: (יואל ד) ויתנו הילד בזונה, והילדה מכרו ביין וישתו. לבתר יומין אייתית ההיא זוניתא לההוא טליא לחנוני, אמרה ליה: מן בגין דאית לי טלאי, דדמי לההיא טליותא, לית את בעי דנסיב חד לחד, ומה דאייתי מנייהו יהווי לאמצע. אמר לה: אין. מיד נסבון ויהבונון בחד ביתא, שרייה ובכייה ההיא טליותא, אמר לה: טליא למה את בכית? אמרה לו: ולא אבכה?! דברתיה דכהנא רבה אזלה לאיתנסבא לעבדא! אמר לה: ברתיה דמאן את? אמרה ליה: ברתיה דצדוק כהנא. אמר לה: והיכן אתון שריין? אמרה ליה: בשוקא עילאה. אמר לה: ומה סימן הוה בדרתכון? אמרה ליה: סימן פלן. אמר לה: הוה ליך אח או אחות? אמרה לו: הוה לי חד אח והו ליה חד שומא בכתפיה. וכד הוה אתי מבי ספרא אנא גלייא ליה ומנשקה ליה. אמר לה: אין חמיתיה חכמת יתה? אמרה ליה: אין גלי גרמיה וחכים דין לדין, והוו מגפפין דין לדין, ומנשקין דין לדין, עד דנפקא נשמתהון. ורוח הקודש צווחת ואומרת: על אלה אני בוכיה.  
מעשה במרים בת ביתוס שקדשה יהושע בן גמלא, ומנהו המלך להיות כהן גדול, ונכנסה פעם אחת לראות ואמרה אלך ואראה אותו, כשהוא קורא ביום הכפורים בבית המקדש. והוציאו לה טפיות מפתח ביתה עד פתח בית המקדש, כדי שלא יתיחפו רגליה, ואף על פי כן נתיחפו רגליה. וכשמת יהושע בעלה, פסקו לה חכמים, סאתים יין בכל יום. והא תניא אין פוסקין יין לאשה.  רבי חיא בר אבא אמר: לשום זנות. כמה דאת אמר: (הושע ד) זנות יין ותירוש יקח לב.  רבי חזקיה ורבי אבהו בשם רבי יוחנן אמרו: לתבשיליה. ועד תנן: אם היתה מניקה פוחתין לה ממעשה ידיה, ומוסיפים לה על מזונותיה.  ואמר רבי יהושע בן לוי: מאי מוסיף? יין. שהיין מרבה את החלב.  אמר רבי אליעזר ברבי צדוק: אראה בנחמה אם לא ראיתיה, שקשרו שערותיה בזנבי סוסיהם של ערביים, והיו מריצים לה מירושלים ועד לוד, וקראתי עליה את הפסוק הזה: (דברים כא) הרכה בך והענוגה וגו'.  
מעשה במרים בתו של נקדימון, שפסקו לה חכמים חמש מאות דינרי זהב, לקופת בשמים בכל יום, ואף היא עמדה וקללה אותם, ואמרה להם: כך תפסקו לבנותיכם.  אמר רבי אחא: אף אנו ענינו אחריה אמן.  אמר רבי אליעזר: אראה בנחמה אם לא ראיתיה, שהיתה מלקטת שעורים מתחת טלפי סוסים בעכו, וקראתי עליה הפסוק הזה: (שיר א) אם לא תדעי לך היפה בנשים, צאי לך בעקבי הצאן ורעי את גדיותיך. אל תקרי "גדיותיך", אלא "גויותיך".  
מעשה במרים בת ביתוס נחתום שנשבית ופדאוה בעכו, זבנין לה חלוק אחד, אזלת למישטפיה בימא. אתא גלא ונסביה. זבנין לה אוחרן, אזלת למישטפיה בימא, ואתא גלא ונסביה. בעון עוד למזבן לה אוחרן. אמרה להון: הניחו לו לגבאי שיגבה את חובו, כיון שצידקה עליה את הדין, רמז הקדוש ברוך הוא לים, והוציא לה את כליה.  
מעשה במרים בת נחתום, שנשבית היא ושבעת בניה. נטלן קיסר ונתנן לגיו מן שבעה קנקלין.  הביא את הראשון ואמר לו: השתחווה לצלם! אמר לו: חס ושלום! איני משתחווה לצלם. אמר לו: למה? אמר לו: מפני שכך כתוב בתורתנו, (שמות כ) אנכי ה' אלוהיך. מיד הוציאו והרגו.  הוציא השני ואמר לו: השתחוה לצלם! אמר לו: חס ושלום! אחי לא השתחווה ואני איני משתחווה. אמר לו: למה? אמר לו: שכך כתיב בתורה (שם ג) לא יהיה לך אלוהים אחרים על פני. מיד גזר עליו והרגוהו.  הוציא השלישי ואמר לו: השתחווה לצלם! אמר לו: איני משתחווה! אמר לו: למה? אמר לו: שכתוב בתורה (שם לד) כי לא תשתחווה לאל אחר. מיד גזר עליו והרגוהו.  הוציא הרביעי ואמר פסוקיה: (שם כב) זובח לאלוהים יחרם. גזר עליו והרגוהו.  הוציא החמישי ואמר גם הוא פסוקיה: (דברים ו) שמע ישראל ה' אלוהינו ה' אחד. מיד גזר עליו והרגוהו.  הוציא השישי ואמר גם הוא פסוקיה: (שם ז) כי ה' אלוהיך בקרבך אל גדול ונורא. גזר עליו והרגוהו.  הוציא השביעי והוא היה הקטן שבכולן, אמר: בני! השתחווה לצלם! אמר לו: חס ושלום! אמר לו: למה? אמר לו: שכן כתיב בתורתנו (שם ד) וידעת היום והשיבות אל לבבך, כי ה' הוא האלוהים בשמים ממעל ועל הארץ מתחת אין עוד. ולא עוד שנשבענו לאלוהינו, שאין אנו ממירין אותו באל אחר, שנאמר: (שם כו) את ה' האמרת היום. וכשם שנשבענו לו, כך נשבע לנו, שאין ממירנו באומה אחרת, שנאמר: (שם יח) וה' האמירך היום. אמר לו קיסר: אחיך שבעו ימים ושבעו חיים וראו טובה, ואתה קטן, לא שבעת ימים ולא שבעת חיים ולא ראית טוב בעולם, השתחווה לצלם ואעשה בך טובות. אמר לו: כתיב בתורתנו (שמות טו) ה' ימלוך לעולם ועד. ואומר: (תהילים י) ה' מלך עולם ועד, אבדו גויים מארצו. אתם בטלים ואויביו בטלים, בשר ודם היום חי ולמחר מת, היום עשיר ולמחר עני, אבל הקדוש ברוך הוא, חי וקים לעולם ולעולמי עולמים. אמר לו קיסר: ראה אחיך הרוגים לפניך, והריני משליך טבעתי לארץ לפני הצלם, והגביהה כדי שידעו הכל ששמעת לקולי. אמר לו: חבל עליך קיסר, מה אם אתה מתירא מבני אדם שכמותך, אני לא אתירא ממלך מלכי המלכים הקדוש ברוך הוא אלוהי עולם?! אמר לו: וכי יש אלוה לעולם? אמר לו: אללי עליך קיסר, וכי עולם של הפקר ראית?!  אמר לו: וכי יש פה לאלוהיכם? אמר לו: באלוהיכם כתיב, (תהילים קטו) פה להם ולא ידברו. ובאלוהינו כתיב: (שם לג) בדבר ה' שמים נעשו.  אמר לו: וכי יש עינים לאלוהיכם? אמר לו: באלוהיכם כתיב: עינים להם ולא יראו. ובאלוהינו כתיב: (זכריה ד) עיני ה' המה משוטטים בכל הארץ.  אמר לו: וכי יש אזנים לאלוהיכם? אמר לו: באלוהיכם כתיב, אזנים להם ולא ישמעו. ובאלוהינו כתיב: (מלאכי ג) ויקשב ה' וישמע.  אמר לו: וכי יש אף לאלוהיכם? אמר לו: באלוהיכם כתיב, אף להם ולא יריחון. ובאלוהינו כתיב: (בראשית ח) וירח ה' את ריח הניחוח.  אמר לו: וכי יש ידים לאלוהיכם? אמר לו: באלוהיכם כתיב, ידיהן ולא ימישון. ובאלוהינו כתיב: (ישעיה מח) אף ידי יסדה ארץ.  אמר לו: וכי יש רגלים לאלוהיכם? אמר לו: באלוהיכם כתיב, רגליהם ולא יהלכו. ובאלוהינו כתיב: (זכריה יד) ועמדו רגליו ביום ההוא על הר הזיתים.  אמר לו: וכי יש גרון לאלוהיכם? אמר לו: באלוהיכם כתיב: ולא יהגו בגרונם. ובאלוהינו כתיב: ( איוב לז) והגה מפיו יצא.  אמר לו: אם יש בו כל המידות הללו באלוהיכם, מפני מה אינו מציל אתכם מידי, כמו שהציל לחנניה מישאל ועזריה מיד נבוכדנאצר? אמר לו: חנניה, מישאל ועזריה, כשרים היו, ונבוכדנאצר מלך הגון היה לעשות נס על ידו. אבל אתה אינך הגון ואנחנו נתחיבנו מיתה לשמים, אם אין אתה הורגינו הרבה הורגים יש למקום. הרבה דובים, הרבה זאבים ואריות, ונחשים ונמרים ועקרבים, שיפגעו בנו ויהרגונו. אלא לבסוף הקדוש ברוך הוא, הוא עתיד לפרע ממך את דמינו, מיד גזר עליו והרגו.  אמרה לו אמו: בחיי ראשך קיסר, תנה את בני ואחבקהו ואנשקהו, נתנוה לה. והוציאה דדיה והניקתו חלב. אמרה לו: בחיי ראשך קיסר הרגיני תחילה, ואחר כך הרגהו. אמר לה קיסר: איני שומע ליך, מפני שכתוב בתורתכם: (ויקרא כב) שור או שה אותו ואת בנו, לא תשחטו ביום אחד. אמרו לו: שוטה שבעולם, כבר קימת כל המצוות, ולא נשאר לך אלא זו בלבד? מיד צוה עליו להרגו, נפלה אמו עליו, והיתה מחבקתו ומנשקתו, ואמרה לו: בני, לך אצל אברהם אביכם, ואמור לו, כך אמרה אמי: אל תזוח דעתך עליך ותאמר בניתי מזבח, והעלתי את יצחק בני, הרי אמנו בנתה שבעה מזבחות, והעלתה שבעה בנים ביום אחד. אתה נסיון, ואני מעשה. עד שהיתה מנשקתו ומחבקתו, גזר עליו והרגוהו עליה. וכיון שנהרג, שערו חכמים שנותיו של אותו תינוק, ונמצא בן שתי שנים וששה חדשים ושש שעות ומחצה. באותה שעה צעקו כל אומות העולם ואמרו: מה אלוהיהם של אלו עושה להם, שכך נהרגים עליו בכל שעה, ועליהם כתיב: (תהילים מד) כי עליך הורגנו כל היום.  לאחר ימים נשתטית אותה אשה ונפלה מן הגג ומתה, לקיים מה שנאמר: (ירמיה טו) אומללה יולדת השבעה. ובת קול יוצאת ואומרת: (תהילים קיג) אם הבנים שמחה. ורוח הקודש צווחת ואומרת: על אלה אני בוכיה.  
מעשה בדואג בן יוסף שמת והניח בן קטן לאמו, והיתה ממדדת אותו בטפחים ונותנת משקלו זהב לשמים, בכל שנה בשנה. וכיון שהקיפה מצודה בירושלים טבחתו אמו בידיה ואכלתו. והיה ירמיה מקונן לפני המקום, ואומר: (איכה ב) למי עוללת כה, אם תאכלנה נשים פרים עוללי טיפוחים. ורוח הקדש משיבתו (שם), אם יהרג במקדש ה' כהן ונביא. זה זכריה בן יהוידע.  דבר אחר: על אלה אני בוכיה.  רבי יהודה ורבי נחמיה, רבי יהודה אומר: על סילוק דעת ועל סילוק שכינה. אפשר שהיה צדקיהו רואה אחרים שהיו מנקרין את עיניו, ולא היה לו דעת להטיח ראשו בכותל עד שיצאת נשמתו? אלא גרם לבניו שיהרגו לפניו. אלא על אותה שעה נאמר: (ירמיה ד) יאבד לב המלך ולב השרים... רוח מלא מאלה יבוא לי וגו'.  ורבי נחמיה אמר: על ביטול כהונה ומלכות, הדא הוא דכתיב: (זכריה ד) אלה שני בני היצהר, העומדים על אדון כל הארץ, אלו אהרן ודוד. אהרן תובע על כהונתו ודוד תובע על מלכותו.  רבי יהושע בן לוי אמר: על ביטול תורה. הדא הוא דכתיב: (דברים יב) אלה החוקים ומשפטים.  רבי שמואל בר נחמני אמר: על עבודת כוכבים. הדא הוא דכתיב: (שמות לב) אלה אלוהיך ישראל.  זבדי בן לוי אמר: על ביטול קרבנות. הדא הוא דכתיב: (במדבר כט) אלה תעשו לה' במועדיכם.  רבנן אמרי: על ביטול משמרות. ומה הנאה יש לעולם מן המשמרות? אלא - בשני היו מתענין על פורשי ימים, בשלישי היו מתענין על הולכי דרכים, ברביעי היו מתענין על התינוקות שלא יעלה אסכרה בפיהם וימותו. בחמישי היו מתענין על המעברות שלא יפילו, ועל המניקות שלא ימותו בניהם. והלא איו מתענין על שני דברים כאחד? כדכתיב: (עזרא ח) ונצומה ונבקשה מאלוהינו על זאת. וכתוב אחד אומר בדניאל: (דניאל ב) ורחמין למבעי מן קדם אלה שמיא על רזא דנא. ולא על תרין.  אלא כהיא דאמר רבי חיא בר אבא: על עצירת גשמים וגלות מתענים עליהן בבת אחת, אבל אין מתענין לא בערב שבת ולא במוצאי שבת, מפני כבוד השבת.    עיני עיני יורדה מים     אמר רבי לוי: משל לרופא שחשש עינו אחת, אמר: עיני תבכה על עיני. כך ישראל נקראו עינו של הקדוש ברוך הוא, הדא הוא דכתיב: (זכריה ט) כי לה' עין אדם, וכל שבטי ישראל. כביכול אמר הקדוש ברוך הוא: עיני תבכה על עיני. כי רחק ממני מנחם משיב נפשי.  מה שמו של מלך המשיח? רבי אבא בר כהנא אמר: ה' שמו. שנאמר: (ירמיה כג) וזה שמו אשר יקראו, ה' צדקנו.  דאמר רבי לוי: טבא למדינתא דשמה כשם מלכה, ושם מלכה כשם אלוהיה. טבא למדינתא כשם מלכה, דכתיב: (יחזקאל מח) ושם העיר מיום ה' שמה. ושם מלכה כשם אלוהיה, שנאמר: וזה שמו אשר יקראו ה' צדקנו.  רבי יהושע בן לוי אמר: צמח שמו. שנאמר: (זכריה ו) הנה איש צמח שמו ןמתחתיו יצמח.  רבי יודן בשם רבי איבו אמר: מנחם שמו. שנאמר: כי רחק ממני מנחם.  אמר רבי חנינא: ולא פליגי. חושבנא דדין כחושבנא דדין: הוא מנחם הוא צמח.  והדא מסייע להדא דרבי יודן בשם כרבי איבו:  עובדא הוה בחד בר נש דהוה קא רדי געת חדא תורתיה, עבר עלוי חד ערבי, אמר ליה: מה את? אמר ליה: יהודאי אנא. אמר ליה: שרי תורך ושרי פדנך, אמר ליה: למה? אמר ליה: דבית מקדשון דיהודאי חרב. אמר ליה: מנא ידת? אמר ליה: ידעת מן געייתא דתורך, עד דהוה עסיק עמיה, געת זימנא אחריתי. אמר ליה: אסר תורך אסר פדנך, אית יליד פריקהון דיהודאי. אמר ליה: ומה שמיה? אמר לו: מנחם שמיה. ואבוי מה שמיה? אמר ליה: חזקיה. אמר ליה: והיכן שריין? אמר ליה: בבירת ערביא דבבית לחם יהודה. זבין ההוא גברא תורוי, זבין פדנה, והוה מזבין לבידין דינוקין. עלל לקרתא ונפק לקרתא, עלל למדינה ונפק למדינה עד דמטא לתמן. אתיין כל כפריא למיזבן מיניה, וההיא איתתא אימיה דההוא ינוקא לא זבנת מיניה. אמר לה: למה לית את זבנת לבידין דינוקון? אמרה ליה: דחשייה קשיי לינוקי, אמר לה: למה? אמרה ליה: דעל רגלוי חרב בית מקדשא, אמר לה: רחיצין אנן במריה עלמא, דעל רגלוי חרב ועל רגלוי מתבני. אמר לה: הוי נסיבא ליך מן אילין לבידין דינוקין, ולבתר יומין אנא אתי לביתך ונסב פריעין נסבה ואזלה. לבתר יומין אמר האי גברא: איזיל ואחמי ההוא ינוקא מאי קא עביד, אתא לגביה, אמר לה: ההוא ינוקא מאי קא עביד? אמרה ליה: לא אמרית לך דחשיה קשיי! אפילו על רגלי נחשיה. דמין ההיא שעתא, אתיין רוחין ועלעולין טענוניה ואזלין להון. אמר לה: ולא כך אמרית לך, דעל רגלוי חרב ועל רגלוי מתבני?!  אמר רבי אבון: למה לי ללמד מן ערביי, ולא מקרא מלא הוא: דכתיב: (ישעיה י) והלבנון באדיר יפול. וכתיב בתריה: (שם יא) ויצא חוטר מגזע ישי, ונצר משרשיו יפרה.  דבי רבי שילא אמרי: שילה שמו של משיח, שנאמר: (בראשית מט) עד כי יבוא שילה. שלה כתיב.  דבי רבי חנינא אמרי: חנינה שמו, שנאמר: (ירמיה טז) אשר לא אתן לכם חנינה.  דבי רבי ינאי אמרי: ינון שמו, דכתיב: (תהילים עב) לפני שמש ינון שמו.  רבי ביבא סנגוריא אמר: נהירא שמו, שנאמר: (דניאל ב) ונהורא עמה שרא. נהירא כתיב.  רבי יהודה ברבי סימון אמר, בשם רבי שמואל ברבי יצחק, הדין מלכא משיחא, אי מחייא הוא, דוד שמיה. אי ממיתיא הוא, דוד שמיה.  אמר רבי תנחומא: אנא אמר טעמיה, (תהילים יא) מגדל ישועות מלכו ועושה חסד למשיחו. ולדוד אין כתיב כאן, אלא לדוד ולזרעו.  היו בני שוממים כי גבר אויב רבי איבו אמר: כהדא אפתא, דקא דכמה דההיא רבייא היא קטנא.  רבי יהודה ברבי סימון אמר: כהדא חזירתא, דכמה דבניה רביין היא קטנא.
פרשה ציון בידיה   כתיב: (ירמיה ט') מי יתן ראשי מים ועיני מקור דמעה. מי אמר הפסוק הזה? אם תאמר ירמיה, אפשר לו שלא לאכול? אפשר לו שלא לישן? אלא מי אמרו? מי שאין לפניו לא אכילה ולא שינה. דכתיב (תהלים קכ"א) הנה לא ינום ולא יישן שומר ישראל.  ר' אבא בר כהנא בשם ר' לוי אמר: כתיב: (בראשית א') ויאמר אלהים יקוו המים. אמר הקדוש ברוך הוא: יקוו לי המים, מה שאני עתיד לעשות בהן.  ר' חגי בשם ר' יצחק אמר: משל למלך שבנה לו פלטירין והושיב בהן דיורין אלמים, ובכל יום ויום היו משכימין ושואלין בשלום המלך, ומקלסין אותו ברמיזה ובאצבע. אמר המלך: ומה אלו שהן אלמים כך מקלסין אותי, אם היו פקחין על אחת כמה וכמה. מה עשה? הושיב בהן דיורין פקחין, עמדו והחזיקו בפלטין של מלך, ואמרו: אין זו פלטין אלא שלנו. באותה שעה אמר המלך: תחזור פלטין לכמות שהיתה.  כך מתחלת ברייתו של עולם לא היה קילוסו עולה, אלא מן המים, הדא הוא דכתיב: (תהלים צ"ג) מקולות מים רבים אדירים משברי ים. ומה היו אומרים? אדיר במרום ה'. באותה שעה אמר הקדוש ברוך הוא: ומה אם אלו, שאין להם לא פה ולא לשון לא אמירה ולא דיבור, כך מקלסין אותי, לכשאברא בני אדם על אחת כמה וכמה. וכיון שברא בני אדם, עמדו דור אנוש ודור המבול ומרדו בו. באותה שעה אמר הקדוש ברוך הוא: יחזור העולם לכמות שהיה. שנאמר: (בראשית ז') ויהי הגשם על הארץ.  רבי יהודה בר' סימון אמר: לאחד שהיה לו מקל וצנית. עמד וסיגל [=התעשר], וקנה לו צאן, ונכנסו זאבין ובקעום. אמר אותו הרועה, אחזור לאותו מקל ולאותה צנית. כך רועה זה הקדוש ברוך הוא, שנאמר: (תהלים פ') רועה ישראל האזינה, נוהג כצאן יוסף, יושב הכרובים הופיעה.  צאן, אלו ישראל. שנאמר: (יחזקאל ל"ד) ואתן צאני צאן מרעיתי. נכנסו זאבין לתוך עדרו ובקעום, אלו השונאים שנכנסו לבית המקדש. באותה שעה אמר הקדוש ברוך הוא: מי יתן ראשי מים. כתיב: (תהלים מ"ב) אלה אזכרה ואשפכה עלי נפשי. כנסת ישראל אומרת לפני הקדוש ברוך הוא: לשעבר הייתי עולה לירושלם ודרכים מתוקנים ועכשיו בשך, שנאמר: (הושע ב') לכן הנני שך את דרכך בסירים.  דבר אחר: אלה אזכרה לשעבר הייתי עולה ואילנות מסככות על ראשי, ועכשיו תלויה לשמש. אלה אזכרה לשעבר הייתי עולה בצלו של הקדוש ברוך הוא, ועכשיו בצלן של מלכיות. אלה אזכרה וגו' אספסיאנוס קיסר הושיב שומרים, רחוק מפומעים י"ח מיל, והיו שואלים לעולי רגלים ואומרים להם: למי אתם? והיו אומרים להם: אספסיאני, טרכיני, אדרייני.  אמר רבי ברכיה: אמרה כנסת ישראל לפני הקדוש ברוך הוא: לשעבר הייתי עולה וסלי בכורים על ראשי בהשכמה, שהיו אומרים: קומו ונעלה ציון. ובדרכים היו אומרים: (תהלים קכ"ב) עומדות היו רגלינו בשעריך ירושלים. בהר הבית מה היו אומרים? (שם ק"נ) הללויה הללו אל בקדשו. בעזרה היו אומרים: (שם) כל הנשמה תהלל יה. ועכשיו אדדם דמומה, סלקא דמומה נחתא. אלה אזכרה לשעבר הייתי עולה בשירות ובזמירות לפני הקדוש ברוך הוא, כמאן דאמר: (תהלים מב) בקול רנה ותודה. ועכשיו, בכיה סלקא בכיה נחתא. אלה אזכרה לשעבר הייתי עולה המוניות המוניות של חגיגה, כמאן דאמר: המון חוגג.  אמר רבי לוי: כהדין געגעא דלא פסיק, לא ביממא ולא בליליא, ועכשיו טמשא סלקין וטמשא נחתין. אלה אזכרה ואשפכה עלי נפשי וגו'   דבר אחר: פרשה ציון בידיה ר' יהושע דסכנין בשם ר' לוי אמר: למלך שהיה לו בן הוי מחי ליה, ואמר חטית הוה מחי ליה, ואמר חטית וסיכלת ועוד הוה מחי ליה, עד דפשט עשר אצבעוי קודמוי. כך הקדוש ברוך הוא, הוה מייסר לירושלם והות אמרה: חטית עד פרשה ציון בידיה, אין מנחם לה.  אמר רבי לוי: כל מקום שנאמר "אין" הוה לה, (בראשית י"א) ותהי שרי עקרה אין לה ולד, והוה לה, דכתיב: (שם כ"א) וה' פקד את שרה.  ודכוותה (שמואל א' א') ולחנה אין ילדים, הוה לה. דכתיב כי פקד ה' את חנה.  ודכוותה: (ירמיה ל') ציון היא דורש אין לה , והוה לה. דכתיב (ישעיה נ"ט) ובא לציון גואל.  אף כאן אין מנחם לה והוה לה דכתיב: (שם נ"א) אנכי אנכי הוא מנחמכם.   צוה ה' ליעקב סביביו צריו.   כגון: חלמיש לנוה, קסטרא לחיפה, סוסיתא לטבריה, יריחו לנועדן, לוד לאונו, היתה ירושלים לנדה ביניהם, לריחוק היתה.   
צדיק הוא ה' כי פיהו מריתי   מי אמרו לפסוק? זה יאשיהו אמרה. הדא הוא דכתיב: (ד"ה ב' ל"ה) אחרי כל זאת אשר הכין יאשיהו את הבית, עלה נכו להלחם בכרכמיש על פרת. בקרקסיון דעל פרת וישלח אליו מלאכים לאמר מה לי ולך מלך יהודה, לא עליך אתה היום כי אל בית מלחמתי ואלהים אמר לבהלני. מפי הקדוש ברוך הוא אני עולה. (שם) חדל לך מאלהים אשר עמי. זה לשון עבודת כוכבים. ולא הסב יאשיהו פניו, ולא שמע אל דברי נכו מפי אלהים. זה ירמיהו שאמר ליאשיהו: כך מקובלני מישעיה רבי, (ישעיה י"ט) וסכסכתי מצרים במצרים. ולא שמע לו, אלא אמר לו: משה רבה דרבך לא כך אמר: (ויקרא כ"ו) וחרב לא תעבור בארצכם, וחרבו של אותו רשע עוברת בארצי ובתחומי.  והוא לא היה יודע שכל דורו עובדי עבודת כוכבים היו? הוה משלח זוג תלמידים למיבערא עבודת כוכבים מבתיהון, והוון עללין ולא משכחין כלום. עד דנפקון אמרון טרודו תרעין מן דהוון טרדין לתרעיה, הוון חמן יתיה אמרו עליהון: מן דאתא ותיקן הוא, דאתא וקלקל לפיכך, (דה"ב ל"ה) ויורו היורים למלך יאשיהו  אמר רבי מני: שלש מאות חצים הורו בו, עד שנעשה גופו ככברה, והיה ירמיהו מצית אחריו לידע מהו אומר, ומה היה אומר? צדיק הוא ה' כי פיהו מריתי, פיהו ופום סרסורו.  
קראתי למאהבי המה רמוני - רבנן פתרין קריא בנביאי השקר, שהיו מאהבין אותי לעבודת כוכבים שלהן. המה רמוני גם המה רמוני, לא זזו, מתנבאין עלי שקר עד שהגלו אותי ממקומי. שנאמר ויחזו לך משאות שוא ומדוחים. "מדוחם" כתיב.  רבי שמעון בר יוחאי פתר קרייה בנביאי האמת שהיו מאהבין אותי להקדוש ברוך הוא. המה רמוני, שהיו מרמין בי ואומרים לי, הפרישו תרומה ומעשרות, וכי יש תרומה ומעשרות בבבל? אלא בשביל לאהבני להקדוש ברוך הוא, הוא שירמיה אומר: (ירמיה ל"א) הציבי לך ציונים הצייני במצות, שהיו ישראל מצויינין בהם. (שם) שימי לך תמרורים זה חרבן בית המקדש. וכן הוא אומר: (תהלים קל"ז) אם אשכחך ירושלם תשכח ימיני.   שיתי לבך למסלה דרך הלכת   אמר רבי חייא: הלכתי כתיב, את מוצא בשעה שגלו ישראל לבבל מה כתיב, (ישעיה מ"ג) למענכם שלחתי בבלה. גלו לעילם, שכינה עמהם, דכתיב: (ירמיה מ"ט) ושמתי כסאי בעילם, גלו ליון, שכינה עמהם, דכתיב: (זכריה ט') ועוררתי בניך ציון על בניך יון. וכתיב בתריה: וה' עליהם יראה וגו'. לכך כתיב : דרך הלכתי.  דבר אחר: שיתי לבך למסלה דרך הלכת - אמר להם ירמיה: ראו באלו דרכים הלכתם ועשו תשובה. דכתיב: (ירמיה לא) שובי בתולת ישראל ומיד אתם חוזרין לעריכם, דכתיב (שם) שובי אל עריך אלה.   
ראה ה' כי צר לי מעי חמרמרו -  ר' חייא בר חנינא אמר: עשאן מורות מורות.  רבי שמואל בר נחמני אמר: עשאן גושין גושין. נהפך לבי בקרבי, למה? כי מרו מריתי. מחוץ שכלה חרב בבית כמות. זה שאמר משה: מחוץ תשכל חרב ומחדרים אימה   
שמעו כי נאנחה אני - ר' יהושע פתר קרייה באהרן. את מוצא, בשעה שמת אהרן הוברחו ענני כבוד ונתקבצו כל ישראל לספדו, אמרו משה אבל, ואלעזר אבל, ומי לא יתאבל? מיד מה כתיב תמן (במדבר כ"א) וישמע הכנעני מלך ערד וכתיב וילחם בישראל וישב ממנו שבי.  ורבנן פתרין קרייה בחורבן בית המקדש. את מוצא שכל מקום שבקשו ישראל לברוח היו מסגירין אותן, בקשו לברוח כלפי צפון ולא הניחום, הדא הוא דכתיב: (עמוס א') על שלשה פשעי עזה ועל ארבעה לא אשיבנו, על הגלותם גלות שלמה להסגיר לאדום. בקשו לברוח כלפי מזרח ולא הניחום, הדא הוא דכתיב: (שם) על שלשה פשעי צור ועל ארבעה לא אשיבנו, על הסגירם גלות שלמה לאדום ולא זכרו ברית אחים, בקשו לברוח כלפי מערב ולא הניחום דכתיב: (ישעיה כ"א) משא בערב ביער בערב תלינו ארחות וגו'. כי אתה עשית.  משל למלך שנשא למטרונה. אמר לה: אל תשיחי עם חברותיך ולא תשאילי מהן ואל תשאילי להן. לימים כעס עליה המלך וטרדה חוץ לפלטין, וחזרה על כל שכנותיה ולא קבלו אותה, וחזרת לפלטין. אמר לה המלך: אקשית אפיך! אמרה המטרונה למלך: אדוני, אילולי הייתי משאילה להן ושואלת מהן מנא והוה עבידתי גבה או עבידתה גבי לא הוון מקבלין לי?!  כך אמר הקדוש ברוך הוא לישראל: אקשיתון אפיכון אמרו לפניו: רבון העולמים לא כתבת בתורתך (דברים ז') ולא תתחתן בם בתך לא תתן לבנו ובתו לא תקח לבנך. אילולי הוינן משאלין להון ונסבון מינהון ואינון מינן, והוית ברתיה גבי או ברתי גביה, לא הוו מקבלים לי?! הוי כי אתה עשית. הבאת יום קראת ויהיו כמוני בצרה, ולא כמוני ברוחה.   
תבא כל רעתם לפניך ועולל למו - אייתי עליהון מן דאייתית עלי, דקדק עליהן מה דדקדקתא עלי, ועולל למו קטיף עוללתיהון כמה דקטפת עוללתי. כי רבות אנחותי ולבי דוי את מוצא שבדבר שחטאו ישראל בו לקו ובו מתנחמים. חטאו בראש ולקו בראש ומתנחמים בראש. חטאו בראש דכתיב: (במדבר י"ד) נתנה ראש ונשובה מצרימה. ולקו בראש דכתיב: (ישעיה א') כל ראש לחלי. ומתנחמין בראש דכתיב: (מיכה ב') ויעבר מלכם לפניהם וה' בראשם. חטאו באוזן דכתיב: (זכריה ז) ואזניהם הכבידו משמוע. ולקו באזן דכתיב: (ש"א ג) אשר כל שמעו תצילנה שתי אזניו. ומתנחמין באזן דכתיב: (ישעיה ל) ואזניך תשמענה דבר מאחריך לאמר. חטאו בעין דכתיב: (שם ג') כי גבהו בנות ציון ותלכנה נטויות גרון ומשקרות עינים. ולקו בעין דכתיב עיני עיני יורדה מים. ומתנחמין בעין דכתיב: (שם נ"ב) כי עין בעין יראו בשוב ה' ציון. חטאו באף דכתיב: (יחזקאל ח') והנם שולחים את הזמורה אל אפם. ולקו באף דכתיב: (ויקרא כ"ו) אף אני אלך עמם בקרי. ומתנחמין באף דכתיב (שם) ואף גם זאת בהיותם בארץ אויביהם וגו'. חטאו בפה דכתיב: (ישעיה ט') וכל פה דובר נבלה. ולקו בפה דכתיב: (שם) ויאכלו את ישראל בכל פה. ומתנחמין בפה דכתיב: (תהלים קכ"ו) אז ימלא שחוק פינו. חטאו בלשון דכתיב: (ירמיה ט') וידרכו את לשונם קשתם שקר. ולקו בלשון דכתיב דבק לשון יונק  ומתנחמין בלשון דכתיב ולשננו רנה. חטאו בלב דכתיב (זכריה ז') ולבם שמו שמיר משמוע ולקו בלב דכתיב: (ישעיה א') וכל לבב דוי. ומתנחמין בלב דכתיב (שם מ') דברו על לב ירושלם. חטאו ביד דכתיב: (שם א') ידיכם דמים מלאו ולקו ביד דכתיב: ידי נשים רחמניות. ומתנחמים ביד דכתיב (שם י"א) יוסיף ה' שנית ידו  חטאו ברגל דכתיב: (משלי א') כי רגליהם לרע ירוצו. ולקו ברגל דכתיב: (ירמיה יג) ובטרם יתנגפו רגליכם על הרי נשף. ומתנחמין ברגל דכתיב: (ישעיה נ"ב) מה נאוו על ההרים רגלי מבשר. חטאו בהוא דכתיב. (ירמיה ה') כחשו בה' ויאמרו לא הוא. ולקו בהוא דכתיב: (ישעיה ס"ג) ויהפך להם לאויב והוא נלחם בם. ומתנחמין בהוא דכתיב: (שם נ"א) אנכי אנכי הוא מנחמכם. חטאו בזה דכתיב: (שמות כ"ד) כי זה משה האיש. ולקו בזה דכתיב: על זה היה דוה. ומתנחמין בזה דכתיב: (ישעיה כ"ה) הנה אלהינו זה קוינו לו. חטאו באש דכתיב: (ירמיה ז') הבנים מלקטים עצים והאבות מבערים את האש. ולקו באש דכתיב ממרום שלח אש. ומתנחמין באש דכתיב (זכריה ב') ואני אהיה לה נאם ה' חומת אש סביב. חטאו ביש דכתיב (שמות כ') היש ה' בקרבנו ולקו ביש דכתיב: אם יש מכאוב כמכאובי. ומתנחמין ביש דכתיב: (משלי ח') להנחיל אוהבי יש ואוצרותיהם אמלא. חטאו בכפלים דכתיב: חטא חטאה ירושלם. ולקו בכפלים דכתיב: (ישעיה מ') כי לקחה מיד ה' כפלים בכל חטאתיה. ומתנחמים בכפלים דכתיב: (שם) נחמו נחמו עמי יאמר אלהיכם.  סליק אלפא ביתא קדמאה. 

Chapter 2

תהפך עלי בלהות (איוב ל)    אמר רבי חנינא: אמרה כנסת ישראל לפני הקדוש ברוך הוא: לשעבר הייתי אני מבהלת לאחרים, כמאן דאמר (אסתר ו') ויבהילו להביא את המן, וכתוב אחד אומר: (יחזקאל כו) בלהות אתנך ואינך. ואומר (שמות טו) אז נבהלו אלופי אדום. ועכשיו הפוכה עלי.  אמר רבי אחא: לחליו של עמוד שהיתה מתהפכת בתוך הפלטייא והטיסה בצרור ונסמכה, כך - (תהלים פ"ח) עלי סמכה חמתך. תרדף כרוח נדיבתי, בני אדם שהם נדיבים וראויין לבא לי גאולה על ידיהם, את מרדפן כרוח. וכעב עברה ישועתי, בני אדם שהם נדיבים וראויים לבא לי ישועה על ידיהם, את מסיטן ומעבירן כעבים, שנאמר: איכה יעיב באפו ה' את בת ציון. כתיב (דברים ח') כגוים אשר ה' מאביד מפניכם, תאמר מה אלו בכהן ונביא, אף אלו בכהן ונביא. ומה אלו בשופר ובתרועה, כך אלו בשופר ובתרועה. ומה אלו בארבעה עשר שנאמר (עזרא ד') דיניא ואפרסתכיא, טרפליא אפרסיא, ארכויא בבליא, שושנכיא דהיא עלמיא ושאר אומיא, די הגלי אסנפר רבא ויקירא. תאמר אף אלו בארבעה עשר, דכתיב: (ישעיה י"ז) ביום ההוא יהיו ערי מעוזו כעזובת החורש והאמיר.  מהו האמיר? ר' פנחס אמר: כדאימרי. ר' יהודה בר' סימון אמר: כאמור בתורה. דכתיב: כגוים אשר ה' מאביד מפניכם. תאמר מה אלו בנפילת החומה, דכתיב: (יהושע ו') ותפל החומה תחתיה, אף אלו בנפילת חומה. מה אלו בעבים, דכתיב באו בעבים ובכפים, אף אלו בעבים. איכה יעיב באפו.
איכה יעיב באפו ה' את בת ציון    אמר רבי חמא בר ר' חנינא: איך חייב ה' ברוגזיה ית בת ציון, אית אתרא דצווחין לחייבא עייבא.  ר' שמואל בר נחמני אמר: איך כייב ה' ברוגזיה, אית אתרא דצווחין לכיבא עייבא.  ורבנן אמרין: איך שיים ה' ברוגזיה ית בת ציון, השליך משמים ארץ תפארת ישראל.  ר' הונא ור' אחא בשם ר' חנינא בריה דר' אבהו משל למלך שהיה לו בן. בכה ונתנו על ארכובותיו. בכה ונתנו על זרועותיו. בכה והרכיבו על כתפו. טינף עליו ומיד השליכו לארץ, ולא הות מחותיתיה כמסוקיתיה, [=ולא היה ירידתו כעלייתו] מסוקיתיה ציבחר ציבחר [=עלייתו לאט לאט] ומחותיתיה כולא חדא [=ירידתו בבת אחת]. כך - (הושע י"א) ואנכי תרגלתי לאפרים קחם על זרועותיו. ואחר כך (שם י') ארכיב אפרים יחרוש יהודה ישדד לו יעקב, ואחר כך, השליך משמים ארץ תפארת ישראל  דבר אחר:  השליך משמים ארץ תפארת ישראל   אמר רבי יהושע בר' נחמן: משל לבני מדינה שעשו עטרה למלך. הקניטוהו וסבלן, הקניטוהו וסבלן, אחר כך אמר להם המלך: כלום אתם מקניטין אותי?! אלא בעבור עטרה שעטרתם לי. הא לכון טרון באפיכון. כך אמר הקדוש ברוך הוא לישראל: כלום אתם מקניטין אותי?! אלא בשביל איקונין של יעקב שחקוקה על כסאי. הא לכון טרון באפיכון. הוי, השליך משמים ארץ וגו'.
ולא זכר הדום רגליו   אמר רבי חנינא בר יצחק: אין הקדוש ברוך הוא זוכר אותו הדם של בין רגליו של זקן. שנאמר (בראשית י"ז) ואברהם בן תשעים ותשע שנה בהמולו בשר ערלתו  אמר רבי יודן למלך שתפש את שונאיו והרגן, והיו בני המדינה מפרכסין בדם שונאיו. פעם אחת הקניטוהו ודחפן והוציאן חוץ לפלטין. אמרו: אין המלך נזכר לנו אותו הדם שהיינו מפרכסין בדם שונאיו, כך אמרו ישראל לפני הקדוש ברוך הוא: אין את נזכר לנו אותו הדם שבמצרים, שנאמר (שמות י"ב) ולקחו מן הדם ונתנו על שתי המזוזות ועל המשקוף.  דבר אחר: ולא זכר הדום רגליו אין הדום זה, אלא בית המקדש. הדא הוא דכתיב: (תהלים צ"ט) רוממו ה' אלהינו והשתחוו להדום רגליו, קדוש הוא.   ביום אפו    אמר רבי אחא: יום אחד היה חרון אפו של הקדוש ברוך הוא, ואלו עשו ישראל תשובה פשרו. (יחזקאל ט') ויקרא באזני קול גדול לאמור קרבו פקודת העיר ואיש כלי משחתו בידו. עד היכן חטאו של עגל קיים?  ר' ברכיה ואמרי לה ר' נחמיה בן אלעזר: עד עגליו של ירבעם בן נבט. הדא הוא דכתיב: (הושע ז') כרפאי לישראל ונגלה עון אפרים ורעות שומרון. אמר הקדוש ברוך הוא: באתי לרפאות לישראל מחטאו של עגל, ונגלה רעות שומרון.  ר' ישמעאל בר נחמני בשם ר' יוחנן אמר: עד חורבן בית המקדש. דכתיב קרבו פקודות העיר ואיש כלי משחתו בידו. כתיב (שמות ל"ב) וביום פקדי ופקדתי עליהם חטאתם. כתיב (יחזקאל ט') והנה ששה אנשים באים מדרך שער העליון אשר מפנה צפונה ואיש כלי מפצו בידו ואיש אחד בתוכם לבוש בדים וקסת הסופר במתניו, ויבאו ויעמדו אצל מזבח הנחושת. כתיב הכא והנה ששה. והלא חמש גזירות הן, דכתיב (שם) ולאלה אמר באזני עברו בעיר אחריו והכו אל תחוס עיניכם ואל תחמולו. וכתיב (שם) זקן בחור ובתולה וטף ונשים תהרגו למשחית  אמר רבי יוחנן: למלאך קשה שביניהם. אמר זה גבריאל, שנאמר (שם) ואיש אחד בתוכם לבוש בדים וקסת הסופר במתניו. שלושה דברים היה אותו מלאך משמש: קסנטור, ספקלטור, וכהן גדול. קסנטור דכתיב וקסת הסופר במתניו. ספקלטור שנאמר (ישעיה ל"ד) החרימם נתנם לטבח. וכהן גדול שנאמר ואיש אחד בתוכם לבוש בדים. כתיב בכהן (ויקרא ט"ז) כתונת בד קודש ילבש.  ואיש כלי מפצו בידו. מאני זייניה, מאני סותורייתה ומאני גלותיה. מאני זייניה? ואיש כלי מפצו בידו. ומאני סיתורייתה? (ישעיה כ"ז) בשומו כל אבני מזבח כאבני גיר מנופצות. ומאני גלותיה? דכתיב: (ירמיה נ"א) מפץ אתה לי כלי מלחמה וכתיב ויבואו ויעמדו אצל מזבח הנחושת  ר' יהודה בר' סימון אמר: עד מקום מחיצתו.  ורבנן אמרי: עומד ומזכיר חטאין של אחז, דכתיב ביה (מ"ב ט"ז) ומזבח הנחושת יהיה לי לבקר.  מהו לבקר? אמר רבי פינחס: פסלו ועשאו בעלי מומין. כמאן דאמר (ויקרא י"ג) לא יבקר הכהן. ויאמר ה' אליו עבור בתוך העיר ירושלים.  אלו כתיב. [=מלשון אייל].  אמר רבי שמעון בן לקיש: למלאך הקשה שבהן [אמר] זה גבריאל. והתוית תיו  רב נחמן אמר: אלו בני אדם שקיימו את התורה מאל"ף ועד תי"ו.  ורבנן אמרי: חתוכין ופספס.  ורב אמר: על שנתנה בכל צד, תי"ו תיהי תיהי ותחי תחי  אמר רבי חנינא בר יצחק: תמה זכות אבותיהן.   ר' הושעיא שלח ואמר לרבי סימון: בשביל שאת שרוי בביתו של קצין. מפני מה אין אתה מוכיחן? אמר לו: הלואי נהוי מאותן שכתוב בהן הנאנחים והנאנקים. אמר לו: והלא מהן התחילה הפורענות, דכתיב: (יחזקאל ט') ולאלה אמר באזני.  אמר רבי אלעזר: לעולם אין הקדוש ברוך הוא מייחד שמו על הרעה, אלא על הטובה. הדא הוא דכתיב: "ולאלה אמר אלהים באזני", אין כתיב כאן, אלא - ולאלה אמר באזני עברו בעיר אחריו, והכו אל תחוס עיניכם ואל תחמולו, זקן בחור ובתולה טף ונשים תהרגו למשחית, ועל כל איש אשר עליו התיו אל תגשו, וממקדשי תחלו.  והיאך זה? אלא באותה שעה קפצה קטיגוריא לפני כסא הכבוד, אמרה לפניו: רבון העולם איזה מהן נהרג על שמך? איזה מהן נפצע מוחו על שמך? איזה מהן נתן נפשו על שמך? אמר: אין בהם כדי שטר.  ר' איבו אמר: אמרהקדוש ברוך הוא: יחרב בית המקדש ואל תגע יד בצדיקים.  ר 'יהודה בר' סימון אמר: הוא והם יש בהם כדי שטר.  ר' תנחומא ורבי אבא בשם ר' אבא מעולם לא אמר הקדוש ברוך הוא דבר טוב וחוזר בו, וכאן חזר בו. הדא הוא דכתיב: (יחזקאל ט') וממקדשי תחלו. אל תקרי" וממקדשי" אלא "וממקודשי תחלו". מיד מה כתיב: ויחלו באנשים הזקנים אשר לפני הבית. כתיב ויאמר אליהם טמאו את הבית ומלאו את החצרות חללים צאו ויצאו והכו בעיר. וכתיב (שם) ויהי כהכותם ונשאר אני ואפלה על פני ואזעק (קול גדול) ואמר אהה אדני אלהים המשחית אתה את כל שארית ישראל? ואין שארית אלא צדיקים. לכך בא ואמר: בלע ה' ולא חמל וגו'.
בלע ה' ולא חמל את כל נאות יעקב    ר' פנחס בשם ר' הושעיא אמר: ארבע מאות ושמונים בתי כנסיות היו בירושלים. מנין? מלאתי משפט, מלתי כתיב. וכל אחד ואחד היה לו בית ספר ובית תלמוד. בית ספר למקרא ובית תלמוד למשנה.  דבר אחר: בלע ה' ולא חמל את כל נאות יעקב. את כל נאותיו של יעקב. כגון: ר' ישמעאל ורבן גמליאל ור' ישבב ור' יהודה בן בבא ור' חוצפית המתורגמן ורבי יהודה הנחתום ור' חנניה בן תרדיון ור' עקיבא ובן עזאי ור' טרפון. ואית דמפקין ר' טרפון ומעיילין ר' אלעזר חרסנה.  ר' יוחנן הוה דרש: שיתין אפין בבלע ה' ולא חמל.  ורבי הוה דריש עשרים וארבעה אפין. ולא דר' יוחנן יתיר על רבי, אלא רבי על ידי שהיה סמוך לחורבן הבית, היה נזכר והיה דורש ובוכה ומתנחם.  אמר רבי יוחנן, רבי היה דורש: (במדבר כ"ד) דרך כוכב מיעקב. אל תקרי "כוכב" אלא "כוזב". רבי עקיבא כד הוה חמי ליה, להדין בר כוזיבא. הוה אמר: היינו מלכא משיחא אמר לו ר' יוחנן בן תורתא : עקיבא יעלו עשבים בלחייך ועדיין אינו בא.  אמר רבי יוחנן: (בראשית כז) הקול קול יעקב. קול אדריאנוס קיסר הרג בביתר שמונים אלף רבוא בני אדם ושמונים אלף תוקעי קרנות היו צרין על ביתר והיה שם בן כוזיבא והיו לו: מאתים אלף מקוטעי אצבע. שלחו לו חכמים: עד מתי אתה עושה לישראל בעלי מומין? אמר להם: והיאך יבדקו? אמרו לו: כל מי שאינו עוקר ארז מלבנון אל יכתב באסטרטיא שלך. והיו לו מאתים אלף מכאן ומכאן. ובשעה שהיו יוצאין למלחמה היו אומרים: לא תסעוד ולא תסכיף. הדא הוא דכתיב (תהלים ס') הלא אתה אלהים זנחתנו, ולא תצא אלהים בצבאותינו. ומה היה עושה בן כוזיבא, היה מקבל אבני בליסטרא באחד מארכובותיו וזורקן והורג מהן כמה נפשות ועל זה אמר רבי עקיבא כך.  שלש שנים ומחצה הקיף אדריאנוס קיסר לביתר, והיה שם רבי אלעזר המודעי עסוק בשקו ובתעניתו ובכל יום ויום מתפלל ואומר: רבש"ע, אל תשב בדין היום. ולבסוף נתן דעתו לחזור. אתא חד כותאי ומצאו ואמר לו: אדוני כל יומין דהדא תרנגולתא מתגעגע בקיטמא, לית את כביש לה, אלא המתן לי דאנא עביד לך דתכבישנה יומא דין. מיד עליל ביה בבוביה דמדינתא ואשכחיה לרבי אליעזר דהוה קאים ומצלי, עבד גרמיה לחיש באודניה דר' אלעזר המודעי, אזלון ואמרון לבר כוזיבא: חביבך ר' אלעזר בעי לאשלמא מדינתא עם אדריאנוס. שלח ואתייה לההוא כותאי, אמר לו: מאי אמרת ליה? אמר לו אין אנא אמר לך, מלכא קטיל ליה לההוא גברא, ואין לית אנא אמר לך, את קטיל ליה לההוא גברא. אבל מוטב ליקטליה ההוא גברא לגרמיה, ולא תתפרסין מיסטירין דמלכותא. בן כוזיבא סבר בדעתיה דבעי לאשלמא מדינתא.  כיון דחסל ר' אלעזר צלותיה שלח ואייתיה. אמר לו: מה אמר לך הדין כותאי? אמר לו: לית אנא ידע מה לחיש לי באודנאי ולא שמעת ליה כלום, דאנא בצלותי קאימנא ולית אנא ידע מה הוה אמר. נתמלא רוגזיה לבן כוזיבא, יהב ליה חד בעיטא ברגליה וקטליה. יצאתה בת קול ואמרה: (זכריה י"א) הוי רועי האליל עוזבי הצאן חרב על זרועו ועל עין ימינו. אמרה לו: אתה סימית זרוען של ישראל וסימית עין ימינן, לפיכך זרועו של אותו האיש יבש תיבש, ועין ימינו כהה. מיד גרמו עונות ונלכדה ביתר ונהרג בן כוזיבא. ואיתיאו רישיה לגבי אדריאנוס. אמר מאן קטליה לדין? אמר ליה: חד גונתאי אנא קטלתיה לדין. אמר לו: זיל ואייתיה לי, אזל ואייתיה, ואשכח עכנא כריכא על צואריה. אמר לו: אילו לא אלהיה קטליה לדין, מאן הוה יכיל ליה? וקרא עלוי: (דברים ל"ב) אם לא כי צורם מכרם. היו הורגים בהם עד ששקע הסוס בדם עד חוטמו, והיה הדם מגלגל אבנים של ארבעים סאה, והולך בים ארבעה מילין. ואם תאמר שקרובה לים? והלא רחוקה מן הים ארבעה מילין? וכרם גדול היה לו לאדריאנוס, שמונה עשר מיל על שמונה עשר מיל כמן טבריא לציפורי והקיפו גדר מהרוגי ביתר, ולא גזר עליהם שיקברו, עד שעמד מלך אחד וגזר עליהם וקברום.  ר' הונא אמר: יום שניתנו הרוגי ביתר לקבורה, נקבעה הטוב והמטיב. הטוב שלא הסריחו. והמטיב שנתנו לקבורה. חמשים ושתים שנה עשתה ביתר אחר חורבן הבית, ולמה נחרבה? על שהדליקו נרות לחורבן בית המקדש. ולמה הדליקו? אמרו הבוליוטין שבירושלים היו יושבין באמצע המדינה, וכד הוה סליק חד מנהון לצלאה, אמר ליה: בעית לעיבדא בוליוטין? אמר לו: לא בעית לאיעבדא ארכונטיס? אמר להו לא, אמרי ליה מן בגין דשמענא דאית לך חדא איסיא, את בעי מזבנא יתיה לי? אמר לו: לית בדעתי. והוה כותב ומשלח אונותיה לבר ביתיה. אין אתי גבר פלוני לא תשבקיניה מיעל לאיסיא דהוא מזבנא לי. והוה אמר ההוא גברא הלואי איתברת רגליה דההוא גברא ולא סליק להדא זויתא. הדא הוא דכתיב:  צדו צעדינו צדיאה אורחא מלהלכא באילין פלטייאתא, קרב קיצנו קיצא דההוא ביתא. מלאו ימינו יומא דההוא ביתא, אף אינון לא פשת להון טב. דכתיב: (משלי י"ז) שמח לאיד לא ינקה  אמר רבי יוחנן: שלש מאות מוחי תנוקות נמצאו על אבן אחת, ושלש מאות קופות של קצוצי תפילין נמצאו בביתר, וכל אחת ואחת מחזקת שלש סאין, וכשאתה בא לחשבון אתה מוצא, שלש מאות סאין.  אמר רבן גמליאל חמש מאות בתי סופרים היו בביתר, וקטן שבהם לא היה פחות משלש מאות תינוקות, והיו אומרים: אם יבואו השונאים עלינו במכתבין הללו, אנו יוצאין ודוקרין אותם. וכיון שגרמו העונות ובאו השונאים, כרכו כל אחד ואחד בספרו ושרפו אותם, ולא נשתייר מהם אלא אני, וקרא על עצמו: עיני עוללה לנפשי וגו' שני אחין היו בכפר חרוכא ולא הוון שבקין רומאי, עבר תמן דלא הוו קטלי. יתיה אמרי: כל סמא דמילה ניתי כלילא דאדריאנוס, וניתיב בראשו של (אלו) שמעון. דהא רומאי אתון מן דנפקין. פגע בהון חד סבא, אמר להון:ברייא בסעדיכון מן אלין. אמרו ליה: לא נסעוד ולא נסכיף. מיד גרמו עונות ונהרגו ואייתיאו רישיהון לגבי אדריאנוס. אמר: מאן קטיל אילין? אמר לו: חד גונתאי אנא קטילת להון. אמר לו: זיל אייתי לי פיטומייהו. אזל אשכח עכנא כריכא על צואריהון, אמר: אילו אלההון דאילין לא קטיל להון, מאן הוה יכיל למיקטלינון? וקרא עליהון: אם לא כי צורם מכרם.  שני ארזים היו בהר המשחה ותחת אחד מהן היו ארבע חנויות של מוכרי טהרות ומן האחד היו מוציאין מ' סאה גוזלות לכל חדש ומהן היו ישראל מספיקין לקנים. טור שמעון הוה מפיק תלת מאה גרבין. ולמה חרבו? אי תימא מן הזונות, והלא לא היתה אלא ריבה אחת והוציאוה משם.  אמר רבי הונא: משום שהיו משחקין בכדור בשבת.  עשרת אלפים עיירות היו בהר המלך, לרבי אלעזר בן חרסום היה האלף אחד מהם, וכנגדן היו לו אלף ספינות בים. שלשה עיירות היה טימס שלהם עולה לירושלים. כבול, שיחין ומגדלא ולמה חרוב? כבול,מפני המחלוקת. שיחין, מפני כשפים. מגדלא, מפני הזנות שלה.  שלושה עיירות היו בדרום והיו מוציאות כפלים כיוצאי מצרים, ואלו הן: כפר ביש, כפר שחליים, כפר דיכרין. כפר ביש למה נקרא שמה כפר ביש? דלא הות מקבלא אכסניא. כפר שחליים למה נקרא שמה כפר שחליים? דהוו מרבין בניהון כאילין תחלוסייא. כפר דיכרין למה נקרא שמה כפר דיכרין? דכל איתתא דהות תמן הות ילדה בנין דיכרין, וכל איתתא דהות בעיא למילד נקבה, הוה נפקא לבר מן קרתא והות ילדה נקבה, וכל איתתא אחריתא דהות בעיא למילד בר דכר, הוה אתיא תמן והות ילדה זכר. וכדו כד את נצעהון בשתין רבוון דקניי לא נסיין להון.  אמר רבי יוחנן קפצה לה ארץ ישראל.  רב הונא אמר: ג' מאות חנויות של מוכרי טהרות היו במגדלא דצבעייא, ושלש מאות חנויות של אורגי פרוכות היו בכפר נמרה.  ור' ירמיה בשם רבי חייא בר אבא אמר: שמונים אחים כהנים היו נשואים לשמונים כהנות אחיות בלילה אחד, תלונהו בחדא גפנא, חוץ מאחים בלא אחיות, חוץ מאחיות בלא אחים, חוץ מלויים וחוץ מישראל.  שמונים אלף פרחי כהונה נהרגו על דמו של זכריה. ר' יודן שאל לרבי אחא היכן הרגו את זכריה, בעזרת ישראל או בעזרת נשים? אמר לו: לא בעזרת ישראל ולא בעזרת נשים, אלא בעזרת כהנים. ולא נהגו בדמו לא כדם צבי ולא כדם איל. תמן כתיב: (ויקרא י"ז) ואיש איש מבית ישראל אשר יצוד ציד חיה וגו' וכסהו בעפר ברם הכא, כתיב: (יחזקאל כ"ד) כי דמה בתוכה היה על צחיח סלע שמתהו, לא שפכתהו על הארץ לכסות עליו עפר וכל כך למה? (שם) להעלות חמה לנקום נקם נתתי את דמה, על צחיח סלע לבלתי הכסות.  שבעה עבירות עברו ישראל באותו היום. הרגו כהן ונביא ודיין, ושפכו דם נקי, וחללו את השם, וטמאו את העזרה, ושבת ויום הכפורים היה, וכיון שעלה נבוזראדן חזייה לדמיה דזכריה דהוה קא רתיח אמר להון: מאי היא? אמרו ליה: דם פרים וכבשים. אייתי פרים וכבשים ולא אידום, אייתי כל מיני דמים ולא אידום, אמר להון: אי אמריתו לי מוטב, ואי לא, אנא מסריקנא לבישרא דהנך אינשי במסריקין דפרזלא. ולא אמרו ליה.  והשתא דאמר להו הכי. אמרו ליה: מה נכסי מינך, נבייא כהנא הוה לן, והוה מוכיח לן לשום שמיא. קבילו ולא קבלינן מיניה, אלא קאימנא עילויה וקטלינן ליה. אמר להון: אנא מפייסנא ליה. אייתי סנהדרי גדולה שחט עילויה ולא נח, שחט סנהדרי קטנה עילויה ולא נח, אייתי פרחי כהונה שחט עילויה ולא נח, שחט תינוקות של בית רבן עילויה ולא נח אמר לו: זכריה טובים שבעמך איבדתי, רצונך שיאבדו כולם לאלתר? נח. והרהר נבוזראדן הרשע תשובה, ואמר: ומה מי שמאבד נפש אחת מישראל כך כתיב בו (בראשית ט') שופך דם האדם באדם דמו ישפך. אותו האיש שאיבד נפשות הרבה על אחת כמה וכמה. מיד נתמלא הקדוש ברוך הוא רחמים, ורמז לדם ונבלע במקומו.  שמונים אלפים פרחי כהונה בקעו בחיילותיו של נבוכדנאצר ובידן מגיני זהב. הלכו להם אצל ישמעאלים והוציאו להם מיני מלוחים ונודות מנופחות. אמרו להם: נשתה קדמיי. אמרו להן: אכלו קדמיי ולבתר כן אתון שתיין. מן דאכלון הוה נסיב כל חד וחד מינייהו זיקא, ויהב ליה בפומיה והוה רוחא עליל בכריסה ובקעה ליה. הדא הוא דכתיב: (ישעיה כ"א) משא בערב ביער בערב תלינו ארחות דודנים, לקראת צמא התיו מים יושבי ארץ תימא בלחמו קדמו נודד. מי נתון ביער הלבנון? בערב תלינו. אלא ארחות דדנים, ארחהון דבני דדנייא עבדין כן, וכי כן עבד אבוהון לאבוכון? מה כתיב באבוכון? (בראשית כ"א) ויפקח אלהים את עיניה ותרא באר מים ותלך ותמלא את החמת מים ותשק את הנער. ואתם לא קיימתם לקראת צמא התיו מים. וכי מטיבותהון אייתן לגביכון? (ישעיה כ"א) כי מפני חרבות נדדו מפני חרבו של נבוכדנצר נדדו.  מפני חרב נטושה, מפני שלא היו שומרים שמיטותיהן כראוי.  כמה דאת אמר: (שמות כ"ג) והשביעית תשמטנה ונטשתה  ומפני קשת דרוכה, על ידי שלא היו שומרים שבת כראוי.  כמה דאת אמר: (נחמיה י"ג) בימים ההמה ראיתי ביהודה דורכים גיתות בשבת.  ומפני כובד מלחמה, מפני שלא היו נושאין ונותנין במלחמתה של תורה. דכתיב: בה: (במדבר כ"א) על כן יאמר בספר מלחמות ה'.  דאמר רבי יוחנן: מגיבתון ועד אנטיפרס ששים ריבוא עיירות היו, וקטנה שבהן זו בית שמש. הדא הוא דכתיב: (ש"א ז') ויך באנשי בית שמש וגו'. וכדון אפילו מאה קני לית בה.  אמר רבי יוחנן: משמרתה היתה קטנה במשמרות והיתה מוציאה, שמונים אלף פרחים. כמה פולמסאות עשה אדריאנוס? תרין אמוראין: חד אמר: חמשים ושתים. וחד אמר: חמשים וארבעה.  אמר רבי יוחנן: אשרי מי שראה במפלתה של תרמוד. למה? שהיתה שותפת בשתי חורבנות.  ר' יודן אמר: בחורבן ראשון העמידה שמונים אלף קשתין, ובשני העמידה ארבעים אלף קשתין.  רבי הונא אמר: בחורבן אחרון הם כראשון.
הרס בעברתו מבצרי בת יהודה    ר' יודן אמר: כל בירה ובירה שהיתה בירושלים לא היתה ראויה להכבש פחות מארבעים יום.  ר' פנחס אמר: פחות מחמשים יום. וכיון שגרמו עונות, הרס בעברתו מבצרי בת יהודה הגיע לארץ.  חלל ממלכה ושריה חלל ממלכה, אלו ישראל.  כמה דאת אמר: (שמות י"ט) ואתם תהיו לי ממלכת כהנים וגוי קדוש. ושריה אלו שרים של מעלן. את מוצא עד שלא באו השונאים, היה ירמיה אומר להם: עשו תשובה שלא תלכו בגלות. אמרו לו: אם יבאו השונאים מה יכולין לעשות לנו? חד אמר: אנא מקיף לה חומת מיא. וחרינא אמר: אנא מקיף לה חומת נורא. וחרינא אמר: אנא מקיף לה חומת פרזלא אמר להו הקדוש ברוך הוא: בדידי אתון משתמשין? עמד הקדוש ברוך הוא ושינה את שמותם של מלאכים, דעל מיא עבד על נורא, ודעל נורא עבד על פרזלא. והיו מזכירין שמותם מלמטה ולא היו עונין להם. הדא הוא דכתיב: (ישעיה מ"ג) ואחלל שרי קדש. וכיון שגרמו העונות ובאו השונאים התחילו מזכירין, שר פלן איתא עביד לו מיליא פלן. אמר ליה: לית בחילי דאנא מירים מינה.  דבר אחר: חלל ממלכה ושריה חלל ממלכה זה צדקיה מלך יהודה. ושריה אלו שרים של מעלה:
גדע בחרי אף כל קרן ישראל   עשר קרנות הן: קרנו של אברהם, קרנו של יצחק קרנו, של יוסף קרנו, של משה קרנה של תורה, קרנה של כהונה, קרנה של לויה, קרנה של נבואה, קרנו של בית המקדש, קרנו של ישראל, ויש אומרים קרנו של משיח. קרנו של אברהם שנאמר (שם ה') כרם היה לידידי בקרן בן שמן. קרנו של יצחק שנאמר(בראשית כ"ב) נאחז בסבך בקרניו. קרנו של יוסף שנאמר (דברים ל"ג) וקרני ראם קרניו. קרנו של משה דכתיב (שמות ל"ד) כי קרן עור פניו. קרנה של תורה דכתיב (חבקוק ג') קרנים מידו לו. קרנה של כהונה דכתיב: (תהלים קי"ב) קרנו תרום בכבוד. קרנה של לויה שנאמר (ד"ה א' כ"ה) כל אלה בנים להימן חוזה המלך בדברי האלהים להרים קרן. קרנה של נבואה דכתיב (ש"א ב') רמה קרני בה'. קרנו של בית המקדש דכתיב: (תהלים כ"ב) ומקרני רמים עניתני. קרנו של ישראל שנאמר (שם קמ"ח) וירם קרן לעמו. ויש אומרים, קרנו של משיח שנאמר (ש"א ב') ויתן עוז למלכו וירם קרן משיחו. וכולן היו נתונות בראשן של ישראל, וכיון שחטאו ניטלו מהן, הדא הוא דכתיב: גדע בחרי אף כל קרן ישראל. וניתנו לאומות העולם. הדא הוא דכתיב: (דניאל ז') ועל קרניא עשר די בראשה ואחרי די סלקת ונפלה מן קדמה תלת וכתיב בתריה וקרניא עשר מינה מלכותה, עשרה מלכין יקמון, ואחרן יקום אחריהון והוא ישנא מן קדמיא ותלתא מלכין יהשפל. וכשישראל עושין תשובה, הקדוש ברוך הוא מחזירן למקומם. הדא הוא דכתיב: (תהלים ע"ה) וכל קרני רשעים אגדע, תרוממנה קרנות צדיק. הקרנות שגידע צדיקו של עולם. אימתי הוא מחזירן למקומם? לכשירומם הקדוש ברוך הוא קרן משיחו. דכתיב: (ש"א ב') ויתן עוז למלכו וירם קרן משיחו.   השיב אחור ימינו מפני אויב    ר' עזריה בשם ר' יהודה בר' סימון אמר: כיון שגרמו עונות ונכנסו שונאים בירושלם, נטלו גבוריהם של ישראל וכפתו ידיהון לאחוריהון. אמר הקדוש ברוך הוא: (תהלים צ"א) עמו אנכי בצרה כתבתי בתורה, ועכשיו בני שרויין בצער ואני ברווח כביכול, השיב אחור ימינו ולבסוף גלה אותה לדניאל. הדא הוא דכתיב: (דניאל י"ב) ואתה לך לקץ אמר לו: ליתן דין וחשבון, אמר לו: הקדוש ברוך הוא ותנוח אמר לו: והנחה לעולם? אמר לו: ותעמוד אמר לו: עם מי עם הצדיקים או עם הרשעים? אמר לו: לגורלך, עם הצדיקים אמר לו: באחרית הימים או באחרית הימין? אמר לו: לקץ הימין. אותה ימין שהיא משועבדת, קץ נתתי לימיני. גאלתי את בני, גאלתי את ימיני. והוא שאמר דוד: (תהלים ס') למען יחלצון ידידיך הושיעה ימינך וענני:
ויבער ביעקב כאש להבה אכלה סביב   אמר רבי שמעון בן לקיש: כשהפורענות באה אין מרגיש בה אלא יעקב. מאי טעמא? ויבער ביעקב כאש להבה. וכשהטובה באה אין מרגיש בה, אלא יעקב. הדא הוא דכתיב: (שם י"ד) יגל יעקב ישמח ישראל:
דרך קשתו כאויב   ר' איבו אמר: הן לא פלשו אחר מדת הדין, אף מדת הדין לא פלשה אחריהם. הם לא פלשו אחר מדת הדין שנאמר (במדבר י"א) ויהי העם כמתאוננים. מתאוננים אין כתיב כאן, אלא כמתאוננים. (הושע ה') היו שרי יהודה כמסיגי גבול. מסיגי אין כתיב כאן, אלא כמסיגי, (שם ד') כי כפרה סוררה. כי פרה סוררה אין כתיב כאן, אלא כפרה סוררה, ומדת הדין לא פלשה אחריהם. דרך קשתו אויב אין כתיב כאן, אלא כאויב .  דבר אחר: דרך קשתו כאויב, זה פרעה. שנאמר (שמות ט"ו) אמר אויב. נצב ימינו כצר, זה המן. שנאמר (אסתר ז') איש צר ואויב.  דבר אחר: דרך קשתו כאויב, זה עשו, דכתיב: (יחזקאל ל"ו) יען אמר האויב.  ויהרג כל מחמדי עין  ר' תנחום בר ירמיה אמר: אלו בנים שהן חביבין על אבותם כגלגל העין שלהם.  רבנן אמרי: אלו סנהדרין שהן חביבין על ישראל כגלגל העין.  באהל בת ציון שפך כאש חמתו ארבע שפיכות הן לטובה, וארבע שפיכות הן לרעה. ארבע שפיכות לטובה שנאמר (זכריה י"ב) ושפכתי על בית דוד ועל יושב ירושלם רוח חן ותחנונים. (יואל ג') והיה אחרי כן אשפוך את רוחי על כל בשר וגו'. וגם על העבדים ועל השפחות בימים ההמה אשפוך את רוחי. (יחזקאל ל"ט) ולא אסתיר עוד פני מהם אשר שפכתי את רוחי על בית ישראל נאם אדני אלהים.  וארבע שפיכות לרעה שנאמר (ישעיה מ"ב) וישפך עליו חמה אפו. וביחזקאל כתיב (יחזקאל ט') בשפכך את חמתך על ירושלם כתיב כלה ה' את חמתו שפך חרון אפו והדין שפך כאש חמתו:
היה ה' כאויב   אמר רבי איבו: הן לא פלשו אחר מדת הדין, אף מדת הדין לא פלשה אחריהם. הם לא פלשו אחר מדת הדין דכתיב ויהי העם כמתאוננים מתאוננים אין כתיב כאן, אלא מתאוננים.  (הושע ה ח) היו שרי יהודה כמסיגי גבול - מסיגי אין כתיב כאן, אלא כמסיגי  כי כפרה סוררה - 'פרה סוררה' אין כתיב כאן, אלא כפרה סוררה אף מדת הדין לא פלשה אחריהם, דכתיב:  היה ה' כאויב 'היה ה' אויב' אין כתיב כאן, אלא כאויב .  בלע ישראל בלע כל ארמנותיה ר' ברכיה בשם ר' חלבו בשם ר' שמואל בר נחמן: לשלשה מקומות גלו ישראל: אחד לפנים מן נהר סמבטיון, דכתיב:(ישעיה מ"ט) לאמר לאסורים צאו ולאשר בחושך הגלו. אחד חוץ מן נהר סמבטיון , על דרכים ירעו אלו שירדו עליהם ענן והקיפן (שם) ובכל שפיים מרעיתם. אלו שגלו לדפני אנטוכיא. וירב בבת יהודה תאניה ואניה. סכופים סכיפים:
ויחמוס כגן שכו    ר' חמא בר' חנינא אמר: כגנה שנחמס מעייניה והלבין ירקה.  ור' שמעון בר נחמני אמר: כאדם הראשון. כמאן דאמר (בראשית ג') ויגרש את האדם וגו'  אמר רבי אבהו שכו כתיב, כיון שגלו ישראל שככה חמתו של הקדוש ברוך הוא.  שכח ה' בציון מועד ושבת איפשר שהקדוש ברוך הוא משכח מועדותיהם ושבתותיהם של ישראל? אלא מועדותיו ושבתותיו של ירבעם בן נבט שבדא להם. הלא הוא דכתיב: (מלכים א' י"ב) בחדש אשר בדא מלבו מלבד כתיב כמאן דאמר (ויקרא כ"ג) מלבד שבתות ה'. וינאץ בזעם אפו, מלך וכהן. מלך זה צדקיהו, וכהן זה שריה בן מחסיה.
זנח ה' מזבחו   ר' חגי בשם ר' יצחק אמר: לבני מדינה שערכו שלחנות למלך הקניטוהו וסבלן אמר להם המלך: כלום אתם מקניטין אותי? אלא בשביל שלחן שערכתם לי הא לכון טרון באפיכון כך, אמר הקדוש ברוך הוא לישראל: כלום אתם מכעיסין אותי? אלא בשביל קרבנות שהקרבתם לי, הא לכון טרון באפיכון. הדא הוא דכתיב: זנח ה' מזבחו ניאר מקדשו.  ר' ברכיה ור' חלבו ור' איבו בשם ר' שמואל בר נחמני אמר: את מוצא בשעה שנכנסו גוים לבית המקדש, נתנו ידיהם תחת ערפיהם והפכו פניהם כלפי מעלה, וחרפו וגדפו, ועשו מסגר של גליאסין שלהן וראשם בארץ. הדא הוא דכתיב: הסגיר ביד אויב חומות ארמנותיה.  קול נתנו בבית ה' כיום מועד ר' חנינא ור' אחא ור' מיאשה בשם ר' ינאי אמרי: מכח אותו הקול נפלה בבל. דכתיב: (ישעיה כ"א) נפלה נפלה בבל וכל פסילי אלהיה שבר לארץ.  ר' ברכיה ור' חלבו ור' איבו בשם ר' שמואל בר נחמני אמרי: אף מלכות הזו כן עשתה, הדא הוא דכתיב: קול נתנו בבית ה' כיום מועד.  ר' הונא ור' אחא ור' מיאשה בשם ר' ינאי אף היא אינה צריכה ליפול אלא מכח אותו הקול, הדא הוא דכתיב: (ירמיה נ') מקול נתפשה בבל.  רבי יהושע בן לוי אמר: קול צרות מרגשות ואפלה עולה לכרך גדול של צור. ולמה? שקולו של עשו מקטרג. הדא הוא דכתיב (ישעיה ס"ו) קול שאון מעיר קול מהיכל קול ה'. משלם גמול לאויביו:
חשב ה' להשחית חומת בת ציון    אמר רבי יוחנן: לא מן הכרוז הדא הוא דכתיב: (ירמיה ל"ג) כי על אפי וגו' אמר רבי: אילם כאדם שהוא עובר במקום מטונף, ועוקם את חוטמו. נטה קו יש קו לטובה ויש קו לרעה. לטובה (זכריה א') וקו ינטה על ירושלם. ,וקו לרעה דין, נטה קו, לא השיב ידו מבלע ויאבל חיל וחומה יחדו אומללו. כההוא, דא"ר הונא בריה דר' אחא שורא ובר שורא.
טבעו בארץ שעריה   ר' הונא בשם ר' יוסי אמר: שערים חלקו כבוד לארון. לפיכך לא שלט בהם אויב הדא הוא דכתיב: (תהלים כ"ד) שאו שערים ראשיכם. לפיכך, טבעו בארץ שעריה אבד ושבר בריחיה.  מלכה ושריה בגוים אין תורה אם יאמר לך אדם יש חכמה בגוים תאמן, הדא הוא דכתיב (עובדיה א') והאבדתי חכמים מאדום ותבונה מהר עשו. יש תורה בגוים אל תאמן, דכתיב מלכה ושריה בגוים אין תורה. נביאיה אלו נביאי שקר. גם נביאיה, אלו נביאי אמת. אלו ואלו לא מצאו חזון מה'.
ישבו לארץ ידמו זקני בת ציון    אמר רבי אלעזר: אל תהי פרשת נדרים קלה בעיניך, שעל ידי פרשת נדרים נהרגו סנהדרי גדולה של צדקיהו. לפי כשגלו יכניה, מינהו המלך נבוכדנצר על חמשה מלכים, הדא הוא דכתיב: (ירמיה כ"ו) ושלחתם אל מלך אדום ואל מלך מואב ואל מלך בני עמון ואל מלך צר ואל מלך צידון ביד מלאכים הבאים ירושלם, אל צדקיהו מלך יהודה. והוה עליל ונפיק בלי רשו. יומא חד עליל לגביה ואשכחיה דתליש בשר ארנבא ואכיל כשהוא חי, אמר לו: אישתבע לי דלית את מפרסם לי. ואישתבע ליה. ובמה השביעו?  ר' יוסי בר' חנינא אמר: במזבח הפנימי. והוון חמשה מלכין יתבין ומפרתין ליה בנבוכדנצר קדם צדקיהו, ואמרי ליה: לא יאייא ליה מלכותא לנבוכדנצר, אלא לך יאיא מלכותא דאת מזרעו של דוד, אף הוא מפרתיה לנבוכדנצר, ואמר אנא חמיתיה דהוה תליש בשר ארנבא ואכיל. שלחון מיד ואמרון ליה למלכא: ההוא יהודאה דהוה עליל ונפיק בלי רשו קדמך. אמר לן: אנא חמיתיה לנבוכדנצר דהוה תליש בשר ארנבא ואכיל הדא הוא דכתיב: (מ"ב כ"ד) וימרוד צדקיהו במלך בבל. מיד בא וישב בדפני של אנטוכיא, ויצאו סנהדרי גדולה לקראתו. כיון שראה אותם שהם כולם בני אדם של צורה, גזר והוציאו להם קתדראות והושיבן. אמר להם: דרשו לי את התורה. מיד היו קורין פרשה ופרשה ומתרגמין אותה לפניו, וכיון שהגיעו לפרשת נדרים (במדבר ל') איש כי ידור נדר אמר להון: אי בעי למהדר ביה יכיל או לאו? אמרו לו: ילך אצל חכם ומתיר לו את נדרו. אמר להם: דומה אני שאתם התרתם לצדקיה השבועה שנשבע לי, מיד גזר והורידן לארץ. הדא הוא דכתיב: ישבו לארץ ידמו זקני בת ציון. העלו עפר, התחילו מזכירין זכותו של אברהם, דכתיב: (בראשית י"ח) ואנכי עפר ואפר. חגרו שקים, התחילו מזכירין זכותו של יעקב דכתיב: (שם ל"ז) וישם שק במתניו. מה עשו להם? קשרו שערן בזנבי סוסיהם והיו מריצין אותם מירושלם ועד לוד. הדא הוא דכתיב הורידו לארץ ראשן בתולת ירושלם.
כלו בדמעות עיני    אמר ר' אלעזר: סיקוסים ניתן לעין: דמעת הסם, ודמעת החרדל, ודמעת קילורית, ודמעת השחוק יפה מכולן.  שלש דמעות רעות: דמעת העשן, ודמעת הבכיה, ודמעת בית הכסא, ושל תשחורת קשה מכולם.  ומעשה באשה אחת שהיה לה בן תשחורת ומת, והיתה בוכה עליו בלילות, עד שנשרו ריסי עיניה. אזלת לגבי אסייא, אמר לה: כחולי מן החלי ואת מנשמה.  נשפך לארץ כבדי מעשה באיש אחד שהיה לו בן תשחורת ומת. והיה בוכה עליו בלילות עד דנחת כבדיה. אמר: כבר כבדיה דההוא גברא נחת, מאן בכי עלוי? ולא אהנית כלום.
לאמותם יאמרו איה דגן ויין    ר' חנינא אמר: גלוסקין וקונטיטון.  ור' סימון אמר: גלוסקין וחמר עתיק.  בהתעטפם כחלל ברחובות עיר הות איתתא אמרה לבעלה: סב לך חד שירא, או חד קדש וסק לשוקא, אי משכחת כלום ואנן אכלין. הוה סליק לשוקא, וחמי ולא אשכח כלום, והוה מפרפר ומאית. והיא אמרה לברה: חמי מה עביד אבוך. סליק לשוקא וחמא אבוהי מית, והוה מפרפר ומית עלוהי. הדא הוא דכתיב: בהתעטפם כחלל ברחובות עיר, היינו בעלה ובנה הגדול.  בהשתפך נפשם אל חיק אמותם הוא ברא זעירא בעי למינק ולא משכח חלב, ומפרפר ומית.
מה אעידך מה אדמה לך   כמה נביאים העדתי בכם?  רבי ור' נתן רבי אמר: נביא אחד בבקר ונביא אחד בין הערבים, הדא הוא דכתיב: (מ"ב י"ז) ויעד ה' בישראל וביהודה ביד כל נביאי כל חוזה.  ר' נתן אמר: שני נביאים בשחרית ושני נביאים בערבית, הדא הוא דכתיב: (ירמיה ז') ואשלח לכם את כל עבדי הנביאים יום השכם ושלוח, השכם בבקר ושלוח בערב.  דבר אחר: מה אעידך?  ר' יונתן אמר: כמה ביזות נתתי לכם, ביזת מצרים, וביזת הים, וביזת סיחון ועוג, ביזת שלשים ואחד מלכים.  אמר רבי לוי: בערבייא צווחין לביזתא עדיתא,  דבר אחר: מה אעידך? כמה ויעודין ויעדתי בכם. אהל מועד, וגלגל, ושילה, ונוב, וגבעון, ובית עולמים שנים.   דבר אחר: מה אעידך?  רבי אומר: כמה קישוטין קשטתי אתכם?  אמר רבי יוחנן: ששים רבוא מלאכי השרת, ירדו עם הקדוש ברוך הוא בסיני, ועטרה ביד כל אחד ואחד לעטר כל אחד ואחד מישראל.  ר' אבא בר כהנא בשם ר' יוחנן אמר: מאה ועשרין רבוא ירדו. אחד מקשטו ואחד מלבישו עטרה.  ר' הונא דצפורי אמר: זוני כמאן דאמר: (איוב י"ב) מוסר מלכים פתח ויאסור אזור במתניהם.  מה אדמה לך, לאיזו אומה דמיתי אתכם? לאיזה אומה גאלתי ביד חזקה והבאתי על אויביה עשר מכות? לאיזו אומה קרעתי הים, והורדתי את המן, והגזתי את השלו, והעליתי להם את הבאר? לאיזו אומה הקפתי ענני כבוד, וקרבתי לפני הר סיני, ונתתי להם תורתי?  הבת ירושלם הבת שיראה ומשלמת לי.  מה אשוה לך ואנחמך רבי יעקב דכפר חנן אמר: לכשאשוה לך, אנחמך. לכשיגיע אותו היום שכתוב בו (ישעיה ב') ונשגב ה' לבדו, באותה שעה אנחמך.  בתולת בת ציון בנים המצויינין במילה ובתגלחת ובציצית.  כי גדול כים שברך אמר רבי חולפאי: מי שהוא עתיד לרפאות שברו של ים, הוא ירפא לך.  אמר רבי אבין: מי שאמרתם לו שירה על הים. (שמות ט"ו) זה אלי ואנוהו, הוא ירפא לך.  רבי יהושע בן לוי אמר: ירפא לך נביאיך.
נביאיך חזו לך שוא ותפל    רבי אלעזר אמר: נאמר בנביאי שומרון תפלה שנאמר:(ירמיה כ"ג) ובנביאי שומרון ראיתי תפלה, ונאמר בנביאי ירושלם תפלה, הדא הוא דכתיב: שוא ותפל.  ר' שמואל בר נחמני אמר: נאמר בנביאי ירושלם שערוריה, שנאמר: (שם) ובנביאי ירושלם ראיתי שערורה, ונא' בבית ישראל שערוריה, דכתיב (שם י"ח) שערורית עשתה מאד בתולת ישראל.  ולא גלו על עונך להשיב שבותיך, דהוו מאסיין מחתין לך על אפוי,  ויחזו לך משאות שוא ומדוחים, ומדוחם כתיב:
ספקו עליך כפים    ר' יוחנן בשם רבי שמעון בר יוחאי אמר: כיפה של חשבונות היתה חוץ לירושלם, וכל מי שהיה רוצה לחשב היה רץ ומחשב שם, שלא יצא חוץ לירושלם מצטער לקיים מה שנאמר: משוש לכל הארץ. ועכשיו ספקו עליך כפים שרקו ויניעו ראשן על בת ירושלם.  כרכי האומות הן אומרים שבחן בפיהם, הדא הוא דכתיב: (יחזקאל כ"ז) את אמרת אני כלילת יופי, אבל ירושלם אחרים אומרים שבחה בפיהם, הדא הוא דכתיב: הזאת העיר שיאמרו כלילת יופי?!  ר' נתן אמר: פרקמטוטא סליק לזבנא עמריא, דמך ולא זבן, אמר: דין דאתון אמרין, משוש לכל הארץ קרן וזבין. אמר: טבאות אמריתו, משוש לכל הארץ:
פצו עליך פיהם למה הקדים פ"ה לעי"ן? לפי שהיו אומרים בפיהם, מה שלא ראו בעיניהם:
עשה ה' אשר זמם    ר' אהבה בריה דר' זעירא אמר: משעה שאמר הקדוש ברוך הוא: (ויקרא כ"ו) ואם עד אלה לא תשמעו לי וגו' והלכתי אף אני עמכם בקרי, שמא כך עשה ח"ו? אלא עשה ה' וגו' פשורי מפשר.  ר' יעקב דכפר חנן אמר: בזע פרפורין שלו.  וישמח עליך אויב אמר רבי אחא: בטובה הוא שמח עמהם, דכתיב: (דברים ל') כי ישוב ה' לשוש עליך לטוב כאשר שש על אבותיך. אבל ברעה משמח הוא אחרים, הדא הוא דכתיב: וישמח עליך אויב הרים קרן צריך. ועל זה נאמר: צעק לבם אל ה' חומת בת ציון הורידי וגו':
קומי רני בלילה לראש אשמורות    רבי אומר: ד' אשמורות בלילה וד' משמרות ביום. העונה אחד מכ"ד לעת, והעת אחד מעשרים וארבעה לעונה. הרגע אחד מעשרים וארבעה לעת.  וכמה הוא רגע? ר' ברכיה בשם ר' חלבו אמר: כדי לאמרו.  ורבנן אמרי: כהרף עין.  ושמואל אמר: אחד מחמשת רבוא וששת אלפים וה' מאות, וארבעים ושמונה לשעה, זה הוא רגע.  ר' נתן אמר: שלש אשמורות בלילה.  ר' זריקא ור' אמי בשם רבי שמעון בן לקיש אמר: כתוב אחד אומר: (תהלים קי"ט) חצות לילה אקום להודות לך, וכתוב אחד אומר: (שם) קדמו עיני אשמורות. כיצד יתקיימו שני כתובים?  ר' חזקיה, ואמרי לה ר' זריקא ור' אמי, חד אמר טעמיה דרבי וחד אמר טעמיה דר' נתן. מאן דאמר טעמא דרבי, הא ניחא. מאן דאמר טעמא דר' נתן: ראש אשמורת התיכונה. ור' נתן מה מקיים חצות לילה? אלא פעמים חצות לילה ופעמים קדמו עיני אשמורות. ואיך עבידא? בשעה שדוד אוכל סעודת עצמו, אוכל עד תשע שעות, וישן עד ראש אשמורת התיכונה, ועומד ועוסק בתורה. ובשעה שדוד אוכל סעודת מלכים, אוכל עד הערב, וישן עד חצות, ועומד ועוסק בתורה מחצות לילה ולמטה.  בין כך ובין כך לא היה השחר בא ודוד ישן. והוא שאמר דוד: (תהלים נ"ז) עורה כבודי עורה הנבל וכנור אעירה שחר. איתער יקרי מן קדם, יקריה דבוראי יקרי, לית כלום קדם יקריה דבוראי. אעירה שחר אנא מעורר שחרא ולית שחרא מעורר לי.  ר' פנחס בשם ר' אלעזר בר מנחם אמר: כנור היה נתון תחת מראשותיו, והיה עומד ומנגן בו בלילה.  אמר רבי לוי: כנור תלוי למעלה ממטתו של דוד, וכיון שהגיע חצות לילה, רוח צפונית מנשבת בו והיה מנגן מאליו. הדא הוא דכתיב: (מ"ב ג') והיה כנגן המנגן, והיה כנגן במנגן אין כתיב כאן, אלא והיה כנגן המנגן, הכנור מאליו היה מנגן, וכשהיה דוד שומע קולו, היה עומד ועוסק בתורה. וכיון שהיו ישראל שומעים קולו של דוד עוסק בתורה, היו אומרים: ומה דוד מלך ישראל עוסק בתורה, אנו על אחת כמה וכמה! מיד היו עוסקין בתורה. ומה מקיים ר' קרייה דר' נתן?  אמר רב הונא: סופו של שנייה וראשה של שלישית שמתווכות הלילה. אמר לו: רבי מני אלו נאמר תיכונות יאות הות, הא לא נאמר אלא תיכונה, קדמייתא לא מיתחשבה, דעד כדו לא אתא עידן.
ראה ה' והביטה   מעשה בדואג בן יוסף שמת והניח בן קטן לאמו, והיתה ממדדת אותו בטפחים ונותנת משקלו זהב לשמים בכל שנה ושנה. וכיון שהקיפה מצודה לירושלם, טבחתו אמו בידיה ואכלתו, והיה ירמיה מקונן לפני המקום ואומר: למי עוללת כה?אם תאכלנה נשים פרים עוללי טפוחם? ורוח הקדש משיבתו: אם יהרג במקדש ה' כהן ונביא, זה זכריה בן יהוידע:   כד. שכבו לארץ חוצות וגו' כתיב (ירמיה ו') ואת חמת ה' מלאתי נלאיתי, הכיל שפוך על עולל בחוץ ועל סוד בחורים יחדיו. כי גם איש עם אשה ילכדו זקן עם מלא ימים. לפיכך, שכבו לארץ חוצות:   כה. תקרא כיום מועד מגורי מסביב מהו מגורי? מגו ביתאי.  אמר רבי אלעזר בר' מרינוס: בני אדם שעשו קוסי פרפיראן שלי, דאתי עלי.   ולא היה ביום אף ה' פליט ושריד תני ר' חייא: כנגד בנים ובנות שיהיו לך יהיה החטא מאבדן. אשר טפחתי ורביתי אין כתיב כאן, אלא אשר טפחתי ורביתי אויבי כלם. סליק אלפא ביתא תניינא.

Chapter 3

אני הגבר     ר' חמא בר חנינא פתח: (שם ל"ו) וירמיהו לקח מגלה אחרת ויתנה אל ברוך בן נריהו הסופר,  ויכתוב עליה מפי ירמיהו את כל דברי הספר אשר שרף יהויקים מלך יהודה באש. ועוד נוסף עליהם דברים רבים כהמה. שאין תלמוד לומר "כהמה", מה תלמוד לומר "כהמה"?  רב כהנא אמר: ועוד נוסף עליהם דברים רבים כהמה. דברים איכה ישבה, איכה יעיב, איכה יועם. רבים זכור ה'. כהמה אני הגבר. דהוא תלתא תלתא פסוקים. הדא הוא דכתיב: (משלי כ"ב) הלא כתבתי לך שלישים, דברים משולשים. רבי שמואל בר נחמני אמר מהו שלישים - גבורים. כמה דאת אמר:(שמות י"ד) ושלישים על כלו, ומתרגמינן "וגיברין ממנן על כולהון".  דבר אחר: שלישים אני הגבר, דהוא מתלתא תלתא פסוקים.  ר' יהושע דסכנין בשם ר' לוי אמר: אני הגבר אנא הוא דיליפנא ייסורין, אהני עלי מה דאהני לך. משל למלך שכעס על מטרונה ודחפה והוציאה חוץ לפלטין. הלכה וצמצמה פניה אחר העמוד, נמצא המלך עובר ורואה אותה. אמר לה: אקשית אפיך. אמרה לו: אדוני המלך כך יפה לי וכך נאה, וכך ראוי לי שלא קבלה אותך אשה אחרת אלא אני. אמר לה: אני הוא שפסלתי כל הנשים בעבורך. אמרה לו: אם כן למה נכנסת למבוי פלוני ולחצר פלוני ולמקום פלוני, לא בשביל אשה פלונית ולא קבלה אותך? כך אמר הקדוש ברוך הוא לישראל: אקשיתון אפיכון. אמרו לפניו: רבש"ע כך יפה לנו וכך נאה לנו וכך הגון לנו, שלא קבלה אומה אחרת תורתך אלא אני. אמר להם: אני הוא שפסלתי כל האומות בשבילכם. אמרו לו: אם כן למה החזרת תורתך על האומות ולא קבלוה? דתניא, בתחלה נגלה על בני עשו. הדא הוא דכתיב: (דברים ל"ג) ויאמר ה' מסיני בא וזרח משעיר למו. ולא קבלוה. החזירה על בני ישמעאל ולא קבלוה. הדא הוא דכתיב: (שם) הופיע מהר פארן. ולבסוף החזירה על ישראל וקבלוה. הדא הוא דכתיב: (שם) ואתה מרבבות קדש מימינו אש דת למו. וכתיב (שמות כ"ד) כל אשר דבר ה' נעשה ונשמע.  דבר אחר: אני הגבר  אמר רבי יהושע בן לוי: אני הוא הגבר אנא הוא איוב, שנאמר (איוב לד) מי גבר כאיוב ישתה לעג כמים.   ראה עני   אמר רבי שמואל בר נחמן: אמרה כנסת ישראל: כיון שראה אותי עניה מן המצות, עניה ממעשים טובים, הביא עלי שבט עברתו.  אמר רבי ברכיה: גברני לעמוד בכולן. את מוצא אחר מאה חסר שתים תוכחות שיש במשנה תורה. מה כתיב (דברים כ"ט) אתם נצבים היום כלכם. ומתרגמינן: אתון קיימין יומא דין כלכון גבורים לעמוד בכולם.  אותי נהג בעולם הזה שנקרא חשך ולא אור.  אך בי ישוב יהפוך ידו כל היום אמר רבי שמעון בן לקיש: מלמד שהקדוש ברוך הוא מתיאש מן הצדיקים בעולם הזה, אבל חוזר ומרחם עליהם. הדא הוא דכתיב: אך בי ישוב.
בלה בשרי זה ציבור  ועורי זה סנהדרין. כשם שהעור חופה על הבשר כך סנהדרין חופין על ישראל.  שבר עצמותי עיצומי בני אדם שהיו כבני העצומים.  בנה עלי ויקף ראש - זה נבוכדנצר, דכתיב: ביה (דניאל ב') אנת הוא ראשה די דהבא ותלאה זה נבוזראדן.  דבר אחר: ראש זה אספסינוס. ותלאה זה טרכינוס.   במחשכים הושיבני כמתי עולם     אמר רבי שמואל: ארבעה חשובין כמתים: סומא - דכתיב: במחשכים הושיבני כמתי עולם. מצורע - שנאמר: (במדבר י"ב) אל נא תהי כמת. ומי שאין לו בנים - דכתיבבה ברחל: (בראשית ל') הבה לי בנים ואם אין מתה אנכי. ומי שירד מנכסיו - שנאמר (שמות ד') כי מתו כל האנשים. וכי מתים היו? אלא שירדו מנכסיהם.
גדר בעדי ולא אצא   ר' איבו אמר: זה בסגר של ערבייא.  רבי ברכיה אמר: זה קסטרא של פרסיין.  ורבנן אמרי: זה מטלית של כותיים.  הכביד נחשתי הכביד עלי ארנוניות ודימוסיאות וגלגלאות.  גם כי אזעק ואשוע ר' אחא אמר: כל המתפלל עם הציבור למה הוא דומה? לבני אדם שעשו עטרה למלך. בא עני אחד ונתן חלקו בתוכה. מה המלך אומר? בשביל זה עני אני מקבלה. מיד מקבל המלך ונותנה בראשו. כך אם היו עשרה צדיקים עומדים בתפלה, ורשע עומד ביניהם, מה הקדוש ברוך הוא אומר? בשביל רשע זה איני מקבל תפלתם?!  ורבנן אמרין: בא אחר הציבור מעשיו נפרטין, למה הוא דומה? למלך שנכנסו אריסיו ובני ביתו לכבדו. בא אחד באחרונה. אמר המלך: תיסתם חביתו. ומי גרם לו? הרי שבא באחרונה. כך כל המתפלל לאחר הציבור מעשיו נפרטין. לכך נאמר גם כי אזעק ואשוע סתם תפלתי. "שתם" כתיב לפי שתמו הציבור תפלתהון.   גדר דרכי בגזית   בנות לוד היו לשות עיסתן ועולות ומתפללות ויורדות, עד שלא החמיצו. בנות ציפורי הויין סלקן ושבחן בבית מיקדשא, ולא הוה בר נש קריץ לתאנה קדמי מנהון. והאי ספרא דמגדלא הוה מסדרא קנדיליה בכל ערובא שובא. סליק שבח ונחת ומדליק יתהון. ואית דאמרי, ספרא הוה בכל ערובא שובא, הוה סליק ופשט סדריה בבית מיקדשא, ונחית שבית בביתיה.  עובדא הוה בחד בר נש דהוה קאי ורדי. ערקת תורתיה. נפק אמר להו: כדו, אמרו ליה: באידנא אסטרטייא אתית? שרי מחוי להון. ולא אשכח הדרך. וקרו עליה הדין קרייה: גדר דרכי בגזית נתיבותי עוה. אצדי, כמאן דאמר: (יחזקאל כ"א) עוה עוה עוה אשימנה.
דוב אורב הוא לי דוב אורב הוא לי זה נבוכדנצר. ארי במסתרים זה נבוזראדן.  דבר אחר: דוב אורב זה אספסיאנוס ארי במסתרים זה טרכינוס  דרכי סורר ויפשחני תילהי. כדאמרינן אילן שנפשח, קושרין אותו בשביעית.  דרך קשתו ויציבני כמטרה לחץ תרין אמוראין: חד אמר: כבורמא לאספריסא. וחד אמר: כקורת חצים שהכל מורים בה והיא נצבת.  ר' יודן אמר: וגברני לעמוד בכולן. את מוצא אחר מאה חסר שתי תוכחות שיש במשנה תורה, מה כתיב: (דברים כ"ט) אתם נצבים היום כולכם ומתרגמינן אתון קיימין גבורים לעמוד בכולן.
הביא בכליותי בני אשפתו   רב ושמואל, רב אמר: בני אופיכיה בני אמוריה.  ושמואל אמר: בני אדם שאוכלין הרבה ומוציאין אשפות הביאן עלי.  הייתי שחוק לכל עמי כתיב: (תהלים ס"ט) ישיחו בי יושבי שער אלו אומות העולם שהן יושבין בבתי תרטיאות ובבתי קרקסיאות ונגינות שותי שכר מאחר שהן יושבין ואוכלין ושותין ומשתכרין הן יושבין ומשיחין בי ומלעיגים בי. ואומרים: בגין דלא נצרוך לחרובא כיהודאי. והן אומרים אלו לאלו: כמה שנים את בעי מחי? והן אומרים: כחלוקא דיהודאי דשבתא. ומכניסין את הגמל לטרטיאות שלהן והחלוקין שלו עליו, והן אומרים אלו לאלו: על מה זה מתאבל? והן אומרים: היהודים הללו שומרי שביעית הן, ואין להם ירק ואכלו החוחים של זה, והוא מתאבל עליהם. ומכניסים את המומוס לתיאטרון שלהם וראשו גלוח. והן אומריםאלו לאלו: על מה ראשו של זה מגולח? והוא אומר היהודים הללו שומרי שבתות הן, וכל מה שהם יגעין כל ימות השבת אוכלים בשבת. ואין להם עצים לבשל בהם, והם שוברים מטותיהם ומבשלים בהם. והם ישינין בארץ ומתעפרים בעפר וסכין בשמן, לפיכך השמן ביוקר.  דבר אחר: ישיחו בי יושבי שער אלו ישראל שהם יושבין בבתי כנסיות ובבתי מדרשות.  ונגינות שותי שכר מאחר שהן יושבין ואוכלין ושותין ומשתכרין בסעודת תשעה באב, יושבין וקוראים קינות ונהי באיכה.  השביעני במרורים זה יום טוב הראשון של פסח, דכתיב: בו: (שמות י"ב) על מצות ומרורים.  הרוני לענה מה שהשביעני בליל יום טוב הראשון של פסח, הרוני בליל תשעה באב לענה. הוי ליל י"ט הראשון של פסח, הוא ליל תשעה באב.
ויגרס בחצץ שני מעשה בבנו של ר' חנניה בן תרדיון שנתחבר ללסטים וגילה את רזן. והרגוהו ומלאו פיו עפר וצרורות. לאחר שלשה ימים נתנוהו בכליבא, ובקשו לקלס עליו מפני כבוד אביו, ולא הניחן. אמר להם: הניחו לו ואני אומר על בני. פתח ואמר: (משלי ה') ולא שמעתי לקול מורי ולמלמדי לא הטיתי אזני כמעט הייתי בכל רע בתוך קהל ועדה. ואמו קראה עליו: (שם י"ז) כעס לאביו בן כסיל וממר ליולדתו. אחותו קראת עליו: (שם כ') ערב לאיש לחם שקר ואחר ימלא פיהו חצץ.  ותנן: כל שהוא מסעודת תשעה באב, אסור לאכול בשר ולשתות יין ולאכול שני תבשילין ולרחוץ ולסוך. וכל שאינו מסעודת תשעה באב, מותר לאכול בשר ולשתות יין ולאכול שני תבשילין.  רב מן דהוא אכיל כל מאכלו. נסיב חד פת, פחית ויהב עליה קטם, ואמר: זו היא סעודת תשעה באב. לקיים מה שנאמר: ויגרס בחצץ שני הכפישני באפר. ותזנח משלום נפשי נשיתי טובה   רבי אלעזר ברבי יוסי בשם ר' חנניה בריה דרבי אבהו אמר: מעשה באשה אחת בקיסרין שהוליכה את בנה אצל נחתום אחד. אמרה לו: למד את בני אומנות. אמר לה: ימתין אצלי חמשה שנים, ואני מלמדו חמש מאות מינין בחטה. כמה מינין יש בחטה?  ר' אחא אמר: בחטי מנית [=שם מקום], חטים דלא מנין.  ורבנן אמרי: חמש מאות בחטין כמנין "מנית".  ר' חנינא ור' יונתן הוו יתבין וחשבין להון עד שתין, וקמו להון.  עוד אמר רבי אלעזר בר' יוסי: מעשה באשה אחת שהוליכה את בנה אצל חד פרכוטס. אמרה לו: למד את בני אומנות. אמר לה: ימתין אצלי חמש שנים ואני מלמדו מאה מינין בביצה.  שמע רבי ואמר: לא ראינו שיש טובה בעולם.  שמע ר"ש בן חלפתא ואמר: לא שמענו שיש טובה בעולם.  רבי יהודה בן בתירה אזל לנציבין בערבי צומא רבא אכל ופסק. שמע ריש גלותא ואתא לגביה, אמר ליה: ישגח עלי רבי. אמר לו: אכלית ופסקית. אמר לו: ישגח עלי רבי דלא יהון אמרין, "לא חשביה כלום מטרח עלוי", אזל עימיה. כיון דאזל, אמר: לטליא ברי פטיליק דאת מייתי לן, חד זמן קדמיי לא תייתי לן זמן אחורי. מן דאכלון אייתין קדמיהון תמנין פטילקין, אכל מכל פטיליק חד פת, ומכל פטיס חד כס. אמר לו: רבי, מן דאכלית ופסקית אייתון קדמך תמנין פטילקין, מחדא פטיליקי אכל רבי חדא פתית, ומחדא פטיס אישתי רבי חד כס. אמר: ובמה קרן לה "נפשא"? דהיא כמה דאיתיהיב לה היא נפישה.  ר' אבהו אזל לבצרה, ואיתקבל גבי יוסי רישא. אייתון קמיה תמנין מיני מוחין דעוף, אמר לו: לא יכעוס רבי דלא הוה צידא ספק, ולא קריין ליה יוסי רישא, אלא דלא הוה מאכליה אלא מוחין דעוף.  ר' חייא רבא אזל לדרומא, ואיתקבל גבי רבי יהושע בן לוי, אייתו לקמיה עשרים וארבעה תבשילין. אמר לו: בשבתא מה אתון עבדין? אמר ליה: אנן כפלין להון. לבתר יומין אתא רבי יהושע בן לוי לטבריא, ואיתקבל גבי ר' חייא רבא, ויהב לתלמידוי דר' יהושע דרכמונין. ואמר להון: זילו ועבידו לרבכון כמנהגיה.  רבי יצחק בר' אליעזר הוה ידע למיסדר סעודתא,כמנין ימות החמה. כד הוה ליה הוה עביד, כד לא הוה ליה, נסיב גרעינין ומני עליהון, בגין דלא יתנשי יתהון.  נשיתי טובה אמר רבי שמעון בן גמליאל: זו רחיצת ידים ורגלים אחר המרחץ.  ואומר אבד נצחי ותוחלתי מה' אמר רבי שמעון בן לקיש: משהקדוש ב"ה מתיאש מן הצדיקים בעולם הזה, חוזר ומרחם עליהם. הדא הוא דכתיב: ואומר אבד נצחי:
זכר עניי ומרודי   כנסת ישראל אומרת לפני הקדוש ברוך הוא: רבש"ע זכור ענויין שעוניתי ומרודי שמרדתי בך, ויסורין שהרויתני לענה ורוש. יצאו אלו באלו.  זכור תזכור תני ר' חייא: משל למלך שיצא למלחמה, והיו בניו עמו, והיו מקניטין אותו. למחר יצא המלך לבדו, ולא היו בניו עמו. אמר המלך: הלואי היו בני עמי, ואפילו היו מקניטים אותי. כך: המלך זה הקדוש ברוך הוא. בניו: אלו ישראל. בשעה שהיו ישראל יוצאין למלחמה, היה הקדוש ברוך הוא יוצא עמהם. כיון שהכעיסוהו, לא יצא עמהם. וכיון שלא היו ישראל בארץ, אמר: הלואי היו ישראל עמי, ואפילו היו מכעיסים אותי. ואית לן ג' פסוקים (ירמיה ט') [ מי יתנני במדבר מלון אורחים. מי יתן עמי עמי כמראש כשהיה במדבר. וכתיב: (יחזקאל ל"ו) בן אדם בית ישראל יושבים על אדמתם וגו' והדין: זכור תזכור ותשוח עלי נפשי.  אמר רבי יודן: זכור תזכור יודע אני שאתה זוכר אומות העולם, אבל מה אעשה ותשוח עלי נפשי מתלא אמרה: עד דשמינא עביד קטין, נפשיה דקטינא נפקת.   זאת אשיב אל לבי על כן אוחיל    ר' אבא בר כהנא בשם ר' יוחנן אמר: משל למה הדבר דומה, למלך שנשא מטרונה, וכתב לה כתובה מרובה. ואמר לה: כך וכך חופות אני עושה ליך, כך וכך ארגוונות טובות אני נותן ליך. הניחה המלך והלך לו למדינת הים ואיחר לשוב. נכנסו שכנותיה אצלה והיו מקניטות אותה, ואומרות לה: הניחך המלך והלך לו למדינת הים, ושוב אינו חוזר עליך, והיתה בוכה ומתאנחת. וכיון שנכנסה לתוך ביתה, פותחת ומוציאה כתובתה וקוראת ורואה בכתובתה: כך וכך חופות אני עושה, כך וכך ארגוונות טובות אני נותן ליך. מיד היתה מתנחמת. לימים בא המלך, אמר לה: בתי, אני תמה איך המתנת לי כל אותן השנים?! אמרה לו: אדוני המלך, אלמלא כתובה מרובה שכתבת ונתת לי, כבר אבדוני שכנותי. כך עובדי כוכבים מונין את ישראל, ואומרין להם: אלהיכם הסתיר פניו מכם וסילק שכינתו מכם, עוד אינו חוזר עליכם. והן בוכין ומתאנחין. וכיון שנכנסין לבתי כנסיות ולבתי מדרשות וקורין בתורה, ומוצאין שכתוב: (ויקרא כ"ו) ופניתי אליכם והפריתי אתכם ונתתי משכני בתוככם והתהלכתי בתוככם. והן מתנחמין. למחר כשיבא קץ הגאולה, אומר להם הקדוש ברוך הוא לישראל: בני, אני תמה מכם! היאך המתנתם לי כל אותן השנים? והן אומרים לפניו רבש"ע: אילולי תורתך שנתת לנו, כבר אבדנו האומות. לכך נאמר: זאת אשיב אל לבי. ואין זאת, אלא תורה, שנאמר: (דברים ד') וזאת התורה. וכן דוד אמר: (תהלים קי"ט) לולי תורתך שעשועי אז אבדתי בעניי. על כן אוחיל לו. ומיחדים שמו שתי פעמים ביום, ואומרים: (דברים ו') שמע ישראל ה' אלהינו ה' אחד:
חסדי ה' כי לא תמנו כי לא כלו רחמיו    אמר רבי שמעון בן לקיש: משהקדוש ברוך הוא מתייאש מן הצדיקים בעולם הזה, הוא חוזר ומרחם עליהם. הדא הוא דכתיב: חסדי ה' כי לא תמנו.  חדשים לבקרים רבה אמונתך אמר רבי אלכסנדרי: על שאתה מחדשנו בכל בקר ובקר, אנו יודעין שאמונתך רבה לתחית המתים.  אמר רבי שמעון בר אבא: על שאתה מחדשנו בבקרן של מלכיות, אנו יודעין שאמונתך רבה לגאלנו.  אמר רבי חלבו: בכל יום ויום בורא הקדוש ברוך הוא כת של מלאכים חדשים, ואומרין שירה חדשה והולכין להם.  אמר ר' ברכיה: השבתי לר' חלבו, והא כתיב: (בראשית ל"ב) ויאמר שלחני כי עלה השחר. אמר לי חנוקה! סברת לחנוקני? גבריאל ומיכאל הן הן שרים של מעלה, דכולם מתחלפין, ואינון לא מתחלפין.  אדריאנוס שחיק עצמות שאל את ר' יהושע בן חנניה אמר לו: אתם אומרים, בכל יום ויום בורא הקדוש ברוך הוא כת של מלאכים חדשים, ואומרים שירה חדשה והולכין להם?! אמר לו: אין. אמר לו: ולאן אינון אזלין? אמר ליה: מן הן דמתבריאו. אמר ליה: מניין מתבריין? אמר לו: מן הדין נהר דנור. אמר ליה: ומה עיסקיה דנהר דנור? אמר לו: כהדין ירדנא דלא פסיק, לא בליליא ולא פסיק ביממא. אמר לו: והינין ירדנא מהלך ביממא ופסיק בליליא? אמר ליה: נטר הוינא בבית פעור, והדין ירדנא כמה דמהלך ביממא, כך מהלך בליליא. אמר לו: ומניין אותו נהר דינור נפיק? אמר ליה: מן זיעתהון דחיותא ממה דטעונין בכורסיא.  חלקי ה' אמרה נפשי רבי אבהו בשם רבי יוחנן אמר: למלך שנכנס למדינה והיו עמו דוכסין ואיפרכין ואיסטרטילוטין, והיו גדולי מדינה יושבים באמצע המדינה. חד אמר אנא נסיב דוכסין לגבי. וחד אמר אנא נסיב איפרכין לגבי. וחד אמר אנא נסיב איסטרטילוטין לגבי. היה פקח אחד לשם, אמר: אנא נסיב למלכא, דכולא מתחלפים ומלכא אינו מתחלף. כן עובדי כוכבים, מהן עובדין לחמה, ומהן עובדין ללבנה, ומהן עובדין לעץ ואבן. אבל ישראל אינן עובדין אלא להקדוש ברוך הוא, הדא הוא דכתיב: חלקי ה' אמרה נפשי. שאני מיחד אותו שתי פעמים בכל יום, ואומר: (דברים ו') שמע ישראל ה' אלהינו ה' אחד.
טוב ה' לקויו   יכול לכל? תלמוד לומר: לנפש תדרשנו.  ודכוותיה: (תהלים ע"ג) אך טוב לישראל אלהים. יכול לכל?  תלמוד לומר: לברי לבב. אלו שלבם ברור עליהם שאין בידן עון.  ודכוותיה: (שם פ"ד) אשרי אדם עוז לו בך. יכול לכל? תלמוד לומר: מסלות בלבבם. אלו דשבילי אוריתא כבושין בלבהון.  ודכוותיה: (שם קכ"ה) הטיבה ה' לטובים. יכול לכל? תלמוד לומר: ולישרים בלבותם.  ודכוותיה: (שם קמ"ה) קרוב ה' לכל קוראיו. יכול לכל? תלמוד לומר: לכל אשר יקראוהו באמת.  ודכוותיה: (מיכה ז') מי אל כמוך נושא עון ועובר על פשע. יכול לכל? תלמוד לומר: לשארית נחלתו.  טוב ויחיל ודומם לתשועת ה' אמר רבי שמעון בן לקיש: משהקדוש ברוך הוא מתיאש מן הצדיקים בעולם הזה, הוא חוזר ומרחם עליהם. הדא הוא דכתיב: טוב ויחיל ודומם לתשועת ה'.     טוב לגבר כי ישא עול בנעוריו עול תורה, עול אשה, עול מלאכה.
ישב בדד וידום   אמר רבי שמואל בר נחמן: קרא הקדוש ברוך הוא למלאכי השרת, ואמר להם: מלך בשר ודם אבל, מהו עושה? אמר לו: לובש שחורים ומכסה את ראשו בשק. אמר: אף אני עושה כן. הדא הוא דכתיב: (ישעיה נ') אלביש שמים קדרות ושק אשים כסותם. ועוד שאל להם: מלך בשר ודם אבל, מהו עושה? אמרו לו: מכבה את הפנסין. אמר להם: אף אני עושה כן. הדא הוא דכתיב: (יואל ב') שמש וירח קדרו וכוכבים אספו נגהם. ועוד שאל להם: מלך בשר ודם אבל, מהו עושה? אמרו לו: מהלך יחף. אמר להם: אף אני עושה כן. הדא הוא דכתיב: (נחום א') ה' סופה ובסערה דרכו וענן אבק רגליו. ועוד שאל להם: מלך בשר ודם אבל, מהו עושה? אמרו לו: יושב ודומם. אמר להם: אף אני עושה כן. הדא הוא דכתיב: ישב בדד וידום כי נטל עליו.  יתן בעפר פיהו אולי יש תקוה יתן למכהו לחי ישבע בחרפה. רבי הוה פשיט קרייה. וכד הוה מטי לאילין פסוקיא, הוה בכי. (שמואל א' כ"ח) ויאמר שמואל אל שאול למה הרגזתני להעלות אותי. וכתיב: (עמוס ד') כי הנה יוצר הרים ובורא רוח ומגיד לאדם מה שחו. אפילו דברים שאין בהם ממש נכתבין לו לאדם על פנקסו, ומי כותבן? (שם) עושה שחר עיפה. (צפניה ב') בקשו את ה' כל ענוי הארץ וגו' וכתיב: (עמוס ה') שנאו רע ואהבו טוב וגו' למה? (קהלת י"ב) כי את כל מעשה האלהים יביא במשפט וגו' והדין: יתן בעפר פיהו וגו' וכתיב: יתן למכהו לחי ישבע בחרפה:
כי לא יזנח לעולם ה'   כביכול לא שבק ולא שביק, כי אם הוגה ורחם כרוב חסדיו.  אמר רבי שמעון בן לקיש: משהקדוש ברוך הוא מתיאש מן הצדיקים בעולם הזה, הוא חוזר ומרחם עליהם. הדא הוא דכתיב: כי אם הוגה ורחם וגו'  כי לא ענה מלבו ר' ברכיה בשם ר' לוי אמר: בשני מקומות פעלו ישראל. באחד פעלו בפיהם ולא בלבם, ובאחד פעלו בלבם ולא פעלו בפיהם. ואלו הן: סיני ובבל.  בסיני פעלו בפיהם ולא בלבם, הדא הוא דכתיב: (תהלים ע"ח) ויפתוהו בפיהם ובלשונם יכזבו לו וגו' בבבל פעלו בלבם ולא בפיהם, הדא הוא דכתיב: כי לא ענה מלבו. אמר הקדוש ברוך הוא: יבא פה שבסיני ויכפר על פה שבבבל, ויבא לב שבבבל ויכפר על לב שבסיני. אף על פי כן, ויגה בני איש, הביא עליהם איש צר ואויב, זה המן והגה את מכתן.  ל לדכא תחת רגליו וגו' זה נבוכדנצר. שכתוב בו: (דניאל ב') די דיירין בני אנשא חיות ברא ועוף שמיא יהב בידך, והשלטך בכלהון אנת הוא ראשה די דהבא:
לדכא תחת רגליו וגו' זה נבוכדנצר. שכתוב בו: (דניאל ב') די דיירין בני אנשא חיות ברא ועוף שמיא יהב בידך, והשלטך בכלהון אנת הוא ראשה די דהבא:
מי זה אמר ותהי, ה' לא צוה?   מי צוה? המן צוה. והקדוש ברוך הוא לא צוה. המן צוה: להשמיד, להרוג ולאבד. והקדוש ברוך הוא לא צוה, אלא (אסתר ט') ישוב מחשבתו וגו'.  מפי עליון לא תצא הרעות והטוב  אמר רבי אלעזר: משעה שאמר הקדוש ברוך הוא: (דברים ל') ראה נתתי לפניך היום, את החיים ואת הטוב ואת המות ואת הרע. לא יצאת טובה לעושה רעה, ורעה לעושה טובה. אלא, טובה לעושה טובה, ורעה לעושה רעה. כמאן דאמר: (שמואל ב' ג') ישלם ה' לעושה הרעה כרעתו.  מה יתאונן אדם חי דיו שהוא חי. אמר רבי לוי אמר הקדוש ברוך הוא: חיותך בידי! וחי. ואתה מתאונן?!  אמר רבי הונא: יעמד כגבור ויודה על חטאיו ואל יתאונן.  אמר רבי ברכיה: מה יתאונן על חי העולמים? אם מבקש הוא להתאונן,  גבר על חטאיו רבי אומר: בני תורעמנין. אדם הראשון אחר כל השבח שעשיתי עמו, הוא מתרעם לפני ואומר: (בראשית ג') האשה אשר נתתה עמדי. אף יעקב כן. אני עוסק להמליך את בנו במצרים והוא מתרעם ואומר: (ישעיה מ') נסתרה דרכי מה'. ואף בניו כן. אני עוסק לבור להם לחם קל, כדי שלא יהא אחד מהן גוסא ודולרייא אוחזתו. והן מתרעמין לפני ואומרים: (במדבר כ"א) ונפשנו קצה בלחם הקלוקל. אף ציון כן היא. (ישעיה מ"ט) ותאמר ציון עזבני ה' ואדני שכחני:
נחפשה דרכינו ונחקורה ונשובה עד ה' נשא לבבנו אל כפים אל אל בשמים.  ר' ביבא בר זבדאי ורבי תנחום בר חנילאי ורבי יאשיה נפקין לתעניתא.  דרש רבי ביבא בר זבדאי ואמר: איפשר דליביה דבר נש נסיב מיניה וחזר עליה? אלא נשווי לבינן לגבי ידינן, ואחר כך אל אל בשמים. אם יש שרץ בידו של אדם, אפילו טובל בכל מימי בראשית, אינו טהור לעולם. השליך השרץ מידו, עלתה לו טבילה במ' סאה.  דרש ר' תנחומא: (ד"ה ב' י"ב) ויכנעו שרי יהודה והמלך ויאמרו צדיק ה' וכתיב: וכראות ה' כי נכנעו, ויהי דבר ה' אל שמעיה לאמר: נכנעו לא אשחיתם ונתתי להם כמעט לפליטה, ולא תתך חמתי בירושלים ביד שישק. וכראות ה' כי "נתענו" אין כתיב כאן, אלא כי "נכנעו".  דרש ר' יאשיה: (צפניה ב') התקוששו וקושו. נקשט עצמן ואחר כך נקשט אחרים. מבגין דאית הכא בר נש דאמר עלי לישן בישא קדם ר' יוחנן. אלא כל עמא לדינא. אמרון: הוה תמן ר' חייא ור' אמי ור' יוסי, קמון ונפקון להון.   נחנו פשענו ומרינו   רבנן דהתם אמרי: אית כרנכי מרירן בסימא דסימא חמיע.  רבנן דהכא אמרין: אין דעובדין בישין למריהון קשין.  ר' הונא בשם רב יוסף אמר: נחנו פשענו ומרינו כמדתנו, אתה לא סלחת כמדותיך.  אמר רבי לוי: נחנו פשענו ומרינו, והחרבת מקדשיך.
כתה באף ותרדפנו הרגת ולא חמלת   סכותה בענן לך מעבוד תפילה ר' חלבו שאל את ר' שמואל בר נחמן: אמר לו: מפני ששמעתי עליך שאתה בעל אגדה, מהו דין דכתיב: סכותה בענן לך מעבור תפלה? אמר לו: נמשלה תפלה כמקוה ונמשלה תשובה כים. מה מקוה זו פעמים פתוחה פעמים נעולה, כך שערי תפלה, פעמים נעולים פעמים פתוחין. אבל הים הזה לעולם פתוח, כך שערי תשובה לעולם פתוחין.  אמר רב ענן: אף שערי תפלה אינן ננעלים לעולם. הדא הוא דכתיב: (דברים ד') כה' אלהינו בכל קראנו אליו. ואין קריאה אלא תפלה. שנאמר: (ישעיה ס"ב) והיה טרם יקראו ואני אענה.  אמר רבי יוסי בר חלפתא: עתים הן לתפלה,שכך אמר דוד לפני הקדוש ברוך הוא: רבונו של עולם, בשעה שאני מתפלל לפניך, תהיה תפלתי על שעת רצון. הדא הוא דכתיב: (תהלים ס"ט) ואני תפלתי לך ה' עת רצון.  ר' עקיבא היה עומד ונדון לפני טורנוסרופוס, והיה שם יהושע הגרסי עומד בתפלה עמו. ירד ענן והקיפן. אמר: דומה אני שלא ירד ענן והקיף, אלא כדי שלא תשמע תפלתו של רבי. הדא הוא דכתיב: סכותה בענן לך מעבור תפלה.   סחי ומאוס תשימנו בקרב העמים   מאסייא פסילאייא:
פצו עלינו פיהם למה הקדים פ"א לעי"ן? שהיו אומרים בפיהם מה שלא ראו בעיניהם:
עיני נגרה ולא תדמה... עד ישקיף וירא ה' משמים  ר' אחא בשם ר' שמואל בר נחמן אמר: בשלושה מקומות מצינו רוח הקדש סמוך לגאולה. מאי טעמא? (ישעיה ל"ב) משוש פראים מרעה עדרים. מה כתיב אחריו: (שם) עד יערה עלינו רוח ממרום, והיה מדבר לכרמל והכרמל ליער יחשב. ודכוותיה: (שם ס') הקטן יהיה לאלף והצעיר וגו'. וכתיב בתריה: (שם ס"א) רוח אדני אלהים עלי יען משח ה' אותי. והדין עיני נגרה. וכתיב בתריה: עד ישקיף וירא ה' משמים.  עיני עוללה לנפשי  אמר רבי שמעון בן גמליאל: חמש מאות בתי סופרים היו בביתר, והקטן שבהם לא היה פחות משלוש מאות תינוקות. והיו אומרים: אם יבואו השונאים עלינו, במכתבים הללו אנו יוצאין ודוקרין אותן. וכיון שגרמו העוונות ובאו השונאים, כרכו כל אחד ואחד בספרו ושרפו אותם, ולא נשתייר מהם אלא אני. וקראתי על עצמי: עיני עוללה לנפשי מכל בנות עירי.
צוד צדוני כצפור אויבי חנם, צמתו בבור חיי   זה יוסף, זה ירמיה, זה דניאל.  צפו מים על ראשי וגו' אלו האומות. שכתוב בהם: (שם ז') הוי המון עמים רבים כהמות ימים יהמיון ושאון לאומים כשאון מים כבירים:
קראתי שמך ה' מבור תחתיות   זה יוסף, זה ירמיה, זה דניאל.  קולי שמעת וגו' קרבת ביום אקראך.
רבת אדני ריבי נפשי גאלת חיי,   ראיתה ה' עותתי שפטה משפטי. חד יהודאי עבר קדם אדריאנוס ושאל בשלמיה. אמר ליה: מאן את? אמר ליה: יהודאי. אמר ליה: ואית יהודאי עבר קדם אדריאנוס ושאיל בשלמיה? אמר: איזילו וסבו ראשיה.  עבר אוחרן חמא מה איעביד בקדמייא ולא שאל בשלמיה. אמר ליה: מאן את? אמר ליה: יהודאי. אמר ליה: ואית יהודאי עבר קדם אדריאנוס ולא שאל בשלמיה? אמר ליה: איזילו וסבו רישיה.  אמר לו סנקליטין שלו: לית אנן ידעין מה אילין עובדי דאת עביד. דשאיל בשלמך מיתקטיל, דלא שאיל בשלמך מתקטיל. אמר להון: ואתון בעיין מלכה יתי איך אנא בעי למקטלה בשנאי? ורוח הקדש צווחת ואומרת: ראיתה ה' עותתי ראיתה כל נקמתם וגו':
שמעת חרפתם ה'. שפתי קמי והגיונם... שבתם וקימתם הביטה אני מנגינתם אנא זמריהון:
תשיב להם גמול ירמיה אמר: תשיב להם גמול. ואסף אמר: (תהלים ע"ט) והשב לשכנינו שבעתים אל חיקם.  מהו אל חיקם?  ר' יהודה בן גדייא אמר: תשיב להם גמול מה שעשו בבית המקדש, שנתון בחיקו של עולם. כמאן דאמר: (יחזקאל מ"ג) ומחיק הארץ ועד העזרה.  ורבנן אמרי: מה שעשו במילה שנתנה בחיקו של אדם.  דאמר רבי יהושע דסכנין ור' לוי בשם רבי יוחנן שהיו נוטלים מילותיהם של ישראל ומזרקין אותן כלפי מעלה, ואומרים: בזה בחרת! הא לך מה שבחרת! עד שעמד שמואל הנביא ופרע בהם. הדא הוא דכתיב: (שמואל א' ט"ו) ויאמר שמואל הגישו אלי את אגג מלך עמלק וכתיב (שם) וישסף שמואל את אגג וגו'.  אמר רבי אבא בר כהנא התחיל מחתך בבשרו חתיכות חתיכות ומאכיל לנעמיות. הדא הוא דכתיב: (איוב י"ח) יאכל בדי עורו.  ר' יצחק אמר: הביא ארבעה קונדיסין ומתחו עליהם, (שם) ויאמר אגג: אכן סר מר המות. כך ממיתין השרים מיתות מרות.  רבי יצחק אמר: סירסו. לפי שהיה נוטל את המילות וזורקן כלפי מעלה, על דא נפרע ממנו. הדא הוא דכתיב: (שמואל א' ט"ו) ויאמר שמואל כאשר שכלה נשים חרבך כן תשכל מנשים אמך. וישסף - מלמד שחתכו ארבע חתיכות.   תתן להם מגינת לב   תרין אמוראין: חד אמר: תבירות ליבא, וחד אמר: עזיזות ליבא. מאן דאמר תבירות ליבא, שנאמר: (בראשית י"ד) אשר מגן צריך בידך. ומאן דאמר עזיזות ליבא, שנאמר: (דברים לג) מגן עזרך תאלתך להם. תלי אותן ביסורין והבא עליהם כל אלות שבתורה  כמה דאת אמר: (שם ל') ונתן ה' אלהיך את כל האלות האלה, על אויביך ועל שונאיך וגו':
תרדוף באף ותשמידם ירמיה אמר: תרדוף באף ותשמידם. ומשה אמר: (שמות י"ז) כי מחה אמחה את זכר עמלק מתחת השמים. שמואל אמר: עמלק כמשמעו, זכר, זה המן. מחה, בעולם הזה. אמחה, לעולם הבא. מתחת השמים, לו ולכל הדור ההוא עד סוף כל הדורות.  ר' יהושע אמר: שלא יהא נין ונכד לעמלק מתחת השמים, שלא יאמרו: אילן זה של עמלק, גמל זה של עמלק, רחל זו של עמלק.  ר' אליעזר אומר: לפי שביקש לאבד את ישראל מתחת כנפי השמים. אמר משה לפני הקדוש ברוך הוא: רשע זה בא לאבד את ישראל מתחת כנפיך, ספר תורתך שנתת להם מי יקרא בו?  דבר אחר: לפי שבקש לאבד את ישראל שהן עתידין להתפזר מסוף העולם ועד סופו. שנאמר: (דברים כ"ח) מקצה הארץ ועד קצה הארץ.  ר' אליעזר אומר: אימתי יאבד שמם של אלו מן העולם, ותיעקר עבודת כוכבים ועובדיה מן העולם, ויהא הקדוש ברוך הוא יחידי בעולם. כענין שנאמר: (זכריה י"ד) והיה ה' למלך על כל הארץ, ביום ההוא יהיה ה' אחד ושמו אחד. בשעה, שתרדוף באף, ותשמידם מתחת שמי ה'.  ר' נתן אמר: לא בא המן אלא לזכר ישראל. הדא הוא דכתיב: (אסתר ט') וימי הפורים האלה לא יעברו מתוך היהודים וזכרם לא יסוף מזרעם. סליק אלפא ביתא תליתאה.

Chapter 4

איכה יועם זהב    ר' שמואל אמר: איך כיסה דהבא, כמה דאת אמר: (יחזקאל כ"ח) כל סתום לא עממוך.  ורבנן אמרין: איך שינה דהבא.  ר' חמא בר חנינא אמר: איך עמה דהבא. הדא הוא דכתיב: איכה יועם זהב.  דתני ר' חייא: גחלים יכול עוממות? תלמוד לומר אש. אי אש יכול שלהבת? תלמוד לומר גחלים. הא כיצד? מביא מן הלוחשות הללו.  תשתפכנה אבני קדש כד הוו חברייא נפקין לפרנסתהון. הוו קרו עליהון: תשתפכנה אבני קדש.  דבר אחר: מדבר ביאשיה. איכה יועם זהב? שהיה דומה לארנטס של זהב. ישנא הכתם הטוב, שהיה גופו דומה לאבן טובה ומרגליות. תשתפכנה אבני קדש. אלו שתי רביעיות של דם שהיה ירמיה נוטלן וקוברן. הדא הוא דכתיב: (ד"ה ב' ל"ה) ויקבר בקברות אבותיו. וכי בכמה קברות נקבר דאת אומר בקברות אבותיו? אלא אלו שתי רביעיות של דם, שהיה ירמיה נוטלן וקוברן.  דבר אחר: מדבר באנשי ירושלים שהיו דומין לארנטס של זהב, וגופן דומה לאבן טובה ומרגליות. ואם יאמר לך אדם אין הכתוב מדבר באנשי ירושלים? אמר לו: כבר כתיב [בני ציון].
בני ציון היקרים   מה היתה יקרותן? עירוני שנשא ירושלמית, היה נותן לה משקלה זהב. וכן ירושלמי שנשא עירונית, היו נותנין לו משקלו זהב.  דבר אחר: מה היתה יקרותן? בשעה שהיה אחד מהן נושא אשה גדולה ממנו, היה עושה שולחנות יותר מן היציאות. ירודה ממנו, היה עושה הוצאות יותר מן השלחנות.  דבר אחר: מה היתה יקרותן? לא היה אחד מהם הולך לסעודה עד שנקרא ונשנה.
מעשה שהיה באדם אחד בירושלים שעשה סעודה אמר לבן ביתו: לך והבא לי קמצא. רחמי אזל ואייתי ליה בר קמצא שנאיה. עאל וישב בין האורחים. עאל אשכחיה ביני אריסטייא. אמר לו: את שנאי ואת יתיב בגו ביתאי? קום פוק לך מיגו ביתאי! אמר לו: אל תביישני! ואנא יהיב לך דמי דסעודתא. אמר לו: לית את מסובה! אמר לו: אל תביישני! ואנא יתיב ולית אנא אכיל ושתי. אמר לו: לית את מסובה! אמר ליה: אנא יהיב דמי כל הדין סעודתא! אמר ליה: קום לך! והיה שם ר' זכריה בן אבקולס, והיתה ספק בידו למחות ולא מיחה. מיד נפיק ליה. אמר בנפשיה: אילין מסביין יתבין בשלוותהון, אנא איכול קרצהון מה עבד הלך אצל השלטון. אמר לו: אילין קורבנייא דאת משלח ליהודאי, למקרבינהו אינון אכלין להון, ומקרבין אוחרנים בחילופייהו. נזף ביה, אזל לגביה תוב. אמר ליה: כל אילין קורבניא דאת משלח ליהודאי, למקרבינהו אינון אכלין להון, ומקרבין אוחרין בחילופייהו. ואם לא תאמין לי, שלח עמי חד איפרכו וקורבנייא, ואת ידע מיד שאיני שקרן. עד דאתייא באורחא, דמך איפרכו, קם הוא בליליא ועשאן כולן בעלי מומין בסתר. כיון שראה אותן הכהן, הקריב אוחרנין תחתיהון. אמר ההוא שליחא דמלכא: למה לית את מקריב אילין קורבניא? אמר ליה: למחר. אתא יום תליתאה ולא קרבהון. שלח ואמר למלכא: ההוא מילתא דיהודאה קאמר - קושטא קאמר. מיד סליק למקדשה והחריבו. הדא דבריאתא אמרין: בין קמצא ובין בן קמצא חרב מקדשא.  אמר ר' יוסי: ענותנותו של ר' זכריה בן אבקולס, שרפה את ההיכל.  דבר אחר: מה היתה יקרותן? לא היה אחד מהן מוליד חסר ובעל מום.
מעשה בר' יהושע בן חנניה, שהלך לכרך גדול שברומי. אמרו לו: תינוק אחד יש בבית האסורין בקלון. הלך שם, ראה תינוק אחד יפה עינים טוב רואי, וקווצותיו סדורות לו, עומד בקלון. עמד על פתחו לבדקו וקרא עליו הפסוק הזה: (ישעיה מ"ג) מי נתן למשסה יעקב וישראל לבוזזים. ענה התינוק אחריו: הלא ה' זו חטאנו לו ולא אבו בדרכיו הלוך ולא שמעו בתורתו. כיון ששמע ר' יהושע קרא עליו: בני ציון היקרים המסולאים בפז. וזלגו עיניו דמעות. ואמר: מעיד אני שמים וארץ, שמובטח אני בזה, שמורה הוראה בישראל. והעבודה, שאיני זז מכאן, עד שאפדנו בכל ממון שיפסקו עליו. אמרו: לא זז משם עד שפדאו בממון הרבה. ולא היו ימים מועטים עד שהורה הוראה בישראל. ומנו? ר' ישמעאל בן אלישע.  דבר אחר: מה היתה יקרותן? שלא היה אחד מהן הולך לסעודה, עד שהיה יודע עם מי סועד. ולא היה חותם, עד שהיה יודע עם מי חותם. לקיים מה שנאמר: (שמות כ"ב) אל תשת ידך עם רשע להיות עד חמס.  דבר אחר: מה היתה יקרותן? שלא היה אחד מהן הולך לסעודה, אלא אם כן הופך יד אונקלי שלו. וכל כך למה? כדי שלא יטעננו אחר טענת חינם.  דבר אחר: מה היתה יקרותן? שלא היה אחד מהן טוען טענת חינם.  רבי שמעון בן גמליאל אומר: זה מנהג גדול היה בירושלים, פורשין מטפחת על גבי הפתח. כל זמן שהמטפחת פרושה, אורחין נכנסין. נסתלקה המטפחת, אין רשות לאורחין להכנס, אלא שלש פסיעות.  דבר אחר: מה היתה יקרותן? שהיו מוסרין הסעודה לטבח. אם נתקלקל דבר בסעודה. היו עונשין את הטבח. הכל לפי כבודו של בעל הבית, והכל לפי כבוד האורחין.  דבר אחר: מה היתה יקרותן? בשעה שאחד מהן עושה סעודה, היה צר כל מיני סעודה במפה. וכל כך למה? מפני איסטניסיה. כדי שלא יהא אחד אוכל דבר שרע לו.  אמר רבי חייא קרא בשם ר' שמואל בר נחמן מיום שחרב בית המקדש, בטל יין קרוש וזכוכית לבנה. ולמה קורין אותה לבנה? שהיתה מתקפלת.
מעשה באחד מגדולי ירושלים דאמר לטליא זיל ואייתי לי מיא, והוה מצפי ליה על ריש איגרא. אתא, אמר ליה: לא אשכחת מיא. אמר לו: טרוף קולתיך קומיי, וטרף קולתיה קומוהי. וטרף הוא נפשיה מן רישא דאיגרא ונפל ומת. ונתערבו אבריו עם החרסין. ועליו הוא אומר: איכה נחשבו לנבלי חרס.
גם תנין חלצו שד היניקו גוריהן אילן ירודאתא כמין מסווין פריסין על אפיהון, כד אינון מניקין בניהון, דלא יהוון חמיין בניהון סמקון ואכלין להון.
דבק לשון יונק   אמר רבי אבא בר כהנא אמת המים שהיתה באה מן החנויות, עמדו המציקים החריבוה ושפכוה, והיה אדם מוליך את בנו לאמה ולא מצא מים, והיה מדבק לשונו לחכו בצמא.  עוללים שאלו לחם וגו' רבי יהודה ורבי נחמיה ורבנן רבי יהודה אמר: אם אין מי שיתן להם מי ינחמם? כמה דאת אמר: (ירמיה י"ז) ולא יפרסו להם על אבל.  רבי נחמיה אמר: אין מי שיתן להם פרוסה של לחם. כמאן דאמר: (ישעיה נ"ח) הלוא פרוס לרעב לחמך.  ורבנן אמרין: אין להם מי שהוא עומד בשורה. כמה דאת אמר: (ויקרא י"א) כל מפרסת פרסה:
האוכלים למעדנים ר' חנינא בר פפא אמר גלוסקין וחמר עתיק.  האמונים עלי תולע טריפון בקיקלא:
ויגדל עון בת עמי ר' יהושע בר' נחמיה בשם ר' אחא אמר: נאמר בשבט יהודה ובנימן מה שלא נאמר בסדומיים. בסדומיים כתיב: (בראשית י"ח) וחטאתם כי כבדה מאד. אבל בשבט יהודה ובנימן נאמר: (יחזקאל ט') ויאמר אלי עון בית ישראל ויהודה גדול במאד מאד.  אמר רבי תנחומא אית לי חורי.  ויגדל עון בת עמי מחטאת סדום ההפוכה כמו רגע ולא חלו בה ידים אותן לא פשטו ידיהם במצוות, ואלו פשטו ידיהם במצוות. הדא הוא דכתיב: ידי נשים רחמניות בשלו ילדיהן וכל כך למה? בשביל שהיו לברות למו.
זכו נזיריה משלג אלו שהיו שותין את השלג . צחו מחלב - אלו שהיו שותין את החלב. אדמו עצם מפנינים ספיר גזרתם. ספיר זה דבר קל הוא.  אמר רבי פנחס: מעשה באדם אחד שהלך למכור ספיר ברומי. אמר לו הלוקח: על מנת לבודקו אקחנו. נתנו על גבי הסדן והתחיל מקיש עליו בפטיש. נבקע הסדן ונחלק הפטיש והספיר עמד במקומו. (ס"א ספיר גזרתם אמר רבי יודן כל גזירה וגזירה שהיתה בירושלים היתה קשה כספיר. ואם תאמר רך הוא אמר רבי פנחס כו'):
חשך משחור תארם   ר' אבא בר כהנא אמר: כהדא חרתא.  ור' לוי אמר: כהדא נאגא.  לא נכרו בחוצות אמר רבי אליעזר בר' צדוק: אראה בנחמה, אף על פי שהיה אבא כל אותן השנים אחר חורבן לא חזר גופו עליו כמות שהיה, לקיים מה שנאמר: צפד עורם על עצמם יבש היה כעץ.  (ס"א לא נכרו בחוצות אמר רבי אליעזר בר צדוק מעשה בעני אחד שבא ועמד על פתח בית אבא אמר לי אבא צא וראה שמא מבני ירושלים הוא? הלכתי ומצאתי אותה אשה שנשל שערה, ולא היה אדם יודע אם זכר אם נקבה היא? ולא היתה תובעת אלא דבילה, לקיים מה שנאמר: לא נכרו בחוצות, צפד עורם על עצמם):
טובים היו חללי חרב   בחורבן ראשון שהיו מתים מריח עוכבניין. אבל בחורבן האחרון לא היה עוכבניין, מה היו עושין להם? היו מביאים גדיים וצולין אותן במערבה של עיר. והיה אותו הריח מפעפע בהם והיו מתים. לקיים מה שנאמר: שהם יזובו מדוקרים מתנובות שדי.
ידי נשים רחמניות בשלו ילדיהן ר' הונא בשם רבי יוסי אמר: אמר הקדוש ברוך הוא: לא הניחו אותי לפשוט ידי בעולמי. כיצד? היתה לאחת מהן ככר אחת, והיה בה כדי שתאכלנה היא ובעלה יום אחד, וכיון שמת בנה של שכינתה, היתה נוטלת אותו הככר ומנחמה אותה בה. והעלה עליהם הכתוב כאלו בשלו ילדיהן למצוות. הדא הוא דכתיב: ידי נשים רחמניות בשלו ילדיהן. וכל כך למה? בשביל, שהיו לברות למו.
כלה ה' את חמתו שפך חרון אפו אמר רבי: ארבע שפיכות לטובה, וארבע שפיכות לרעה. ארבע שפיכות לטובה - שנאמר (זכריה י"ב) ושפכתי על בית דוד ועל יושבי ירושלים רוח חן ותחנונים (יואל ג') והיה אחרי כן אשפוך את רוחי על כל בשר וגו'. וגם על העבדים ועל השפחות בימים ההמה אשפוך את רוחי. (יחזקאל ל"ט) ולא אסתיר עוד פני מהם אשר שפכתי את רוחי על בית ישראל נאם אדני אלהים. וארבע שפיכות לרעה שנאמר: (ישעיה מ"ב) וישפך עליו חמה אפו. וביחזקאל כתיב: (יחזקאל ט') בשפכך את חמתך על ירושלים. וכתיב: שפך כאש חמתו. והדין: כלה ה' את חמתו שפך חרון אפו ויצת אש בציון.  כתיב: (תהלים ע"ט) מזמור לאסף אלהים באו גוים בנחלתך. לא הוה קרא צריך למימר, אלא בכי לאסף, נהי לאסף, קינה לאסף. ומה אומר מזמור לאסף? אלא משל למלך שעשה בית חופה לבנו וסיידה וכיידה וציירה, ויצא בנו לתרבות רעה. מיד עלה המלך לחופה וקרע את הוילאות ושיבר את הקנים. ונטל פדגוג שלו איבוב של קנים והיה מזמר. אמרו לו: המלך הפך חופתו של בנו ואת יושב ומזמר? אמר להם: מזמר אני שהפך חופתו של בנו ולא שפך חמתו על בנו. כך אמרו לאסף הקדוש ברוך הוא החריב היכל ומקדש ואתה יושב ומזמר? אמר להם: מזמר אני ששפך הקדוש ברוך הוא חמתו על העצים ועל האבנים, ולא שפך חמתו על ישראל. הדא הוא דכתיב: ויצת אש בציון ותאכל יסודותיה.
לא האמינו מלכי ארץ וכל יושבי תבל   ארבעה מלכים היו, מה שתבע זה לא תבע זה. ואלו הן: דוד ואסא, יהושפט וחזקיהו. דוד אמר (תהלים י"ח) ארדפה אויבי ואשיגם וגו' אמר לו הקדוש ברוך הוא: אני עושה כן. הדא הוא דכתיב: (שמואל א' ל') ויכם דוד מהנשף ועד הערב למחרתם מהו למחרתם? רבי יהושע בן לוי אמר: לשתי לילות ויום אחד. והיה הקדוש ברוך הוא מאיר לו בלילות בזיקין וברקים. כמה דתנינן תמן: על הזיקין ועל הזועות ועל הברקים. הדא הוא דכתיב: (תהלים י"ח) כי אתה תאיר נרי וגו'.  עמד אסא ואמר: אין בי כח להרוג להם, אלא אני רודף אותם ואתה עושה. אמר לו: אני עושה. שנאמר: (ד"ה ב' י"ד) וירדפם אסא וגו' כי נשברו לפני ה' ולפני מחנהו וישאו שלל הרבה מאד. "לפני אסא" אין כתיב כאן, אלא, "לפני ה' ולפני מחנהו".  עמד יהושפט ואמר: אני אין בי כח לא להרוג ולא לרדוף, אלא אני אומר שירה ואתה עושה. אמר לו הקדוש ברוך הוא אני עושה. שנאמר: (שם כ') ובעת החלו ברנה ותהלה וגו'.  עמד חזקיהו ואמר: אני אין בי כח לא להרוג ולא לרדוף ולא לומר שירה. אלא אני ישן על מטתי ואתה עושה. אמר לו הקדוש ברוך הוא אני עושה. שנאמר: (מלכים ב' י"ט) ויהי בלילה ההוא ויצא מלאך ה' ויך במחנה אשור וגו'.  כמה נשתייר מהן? רב אמר: עשרה, שנאמר (ישעיה י') ונער יכתבם, שכן דרכו של נער להיות כותב יו"ד.  ר' אליעזר אומר: ששה, שכן דרכו של נער להיות שורט שריטה.  ר' יהושע אומר: חמשה, שנאמר (שם י"ז) שנים שלשה גרגרים בראש אמיר.  ר' יהודה בר' סימון אמר: תשעה, הדא הוא דכתיב: (שם) וארבעה חמשה בסעיפיה פוריה  ר' תנחום בר חנילאי אמר: ארבעה עשר, הדא הוא דכתיב: (שם) שנים שלשה גרגרים בראש אמיר ארבעה חמשה בסעיפיה פוריה.  בין כדברי אלו בין כדברי אלו, הכל מודים שנבוכדנצר אחד מהם היה. אלא כיון שאמר לו הקדוש ברוך הוא עלה והחריב בית המקדש. אמר: לא בעי אלא מצמצמא יתי מיעבד לי כמה דעבד לסבי. מה עשה? בא וישב בדפני של אנטוכיא, ושלח נבוזראדן רב טבחים להחריב את ירושלים. עשה שם שלש שנים ומחצה. בכל יום מקיף את ירושלים ולא היה יכול לכבשה. וכיון שלא היה יכול לכבוש בקש לחזור, נתן הקדוש ברוך הוא בלבו התחיל ממדד בחומה, והיתה שוקעת בכל יום טפחיים ומחצה, עד ששקעה כולה. וכיון ששקעה כלה נכנסו השונאים לירושלים. על אותה שעה הוא אומר: לא האמינו מלכי ארץ וכל יושבי תבל כי יבא צר ואויב בשערי ירושלים.
מחטאת נביאיה   ר' יודן שאל לר' אחא: היכן הרגו את זכריה בעזרת ישראל או בעזרת נשים? אמר לו: לא בעזרת ישראל ולא בעזרת נשים, אלא בעזרת כהנים, ולא נהגו בדמו לא כדם צבי ולא כדם איל . תמן כתיב: (ויקרא י"ז) ואיש איש מבית ישראל אשר יצוד ציד חיה או עוף וגו' וכסהו בעפר ברם הכא כתיב: (יחזקאל כ"ד) כי דמה בתוכה היה, על צחיח סלע שמתהו, לא שפכתהו על הארץ לכסות עליו עפר. וכל כך למה? להעלות חמה ולנקום נקם, נתתי את דמה על צחיח סלע לבלתי הכסות. שבע עבירות עברו ישראל באותו היום: הרגו כהן ונביא ודיין ושפכו דם נקי וחללו את השם וטמאו את העזרה ושבת ויום הכיפורים היה  וכיון שעלה נבוזראדן חזייה לדמיה דזכריה דהוה קא רתיח. אמר להון: מאי האי? אמרו ליה: דם פרים וכבשים. אייתי פרים וכבשים ולא אידום, אייתי כל מיני דמים ולא אידום. אמר להון: אי אמריתו לי מוטב, ואי לא אנא מסריקנא לבישרא דהנך אינשי במסריקין דפרזלא ולא אמרו ליה. והשתא דאמר להו לית, הכי אמרו ליה: מה נכסי מינך, נבייא כהנא הוה לן, והוה מוכיח לן לשום שמיא, קבילו לא קבילנא מיניה, אלא קאימנא עילויה וקטלינן ליה. אמר להון: אנא פייסנא ליה. אייתי סנהדרי גדולה שחט עילויה ולא נח. שחט סנהדרי קטנה עילויה ולא נח. אייתי פירחי כהונה שחט עלויה ולא נח. שחט תינוקות של בית רבן עילויה ולא נח. גחין עילויה אמר לו: זכריה: טובים שבעמך איבדתי רצונך שיאבדו כולם? לאלתר נח. והרהר נבוזראדן הרשע תשובה, ואמר: ומה מי שמאבד נפש אחת מישראל כך, כתיב בו: (בראשית ט') שופך דם האדם באדם דמו ישפך אותו האיש שאיבד נפשות הרבה, על אחת כמה וכמה. מיד נתמלא הקדוש ברוך הוא רחמים ורמז לדם ונבלע במקומו. על אותה שעה הוא אומר: מחטאת נביאיה עונות כהניה השופכים בקרבה דם צדיקים.
נעו עורים בחוצות   סומין שבהם אמרו: מי יראה לנו אותו מקום שהרגו את זכריה, שנלך ונחבקנו ונשקנו, לקיים מה שנאמר: נעו עורים בחוצות נגואלו בדם חגרין שבהם מה היו אומרין? מי יראה לנו את הדם של זכריה שנלך ונפרכס בה, לקיים מה שנאמר: בלא יוכלו יגעו בלבושיהם:
סורו טמא קראו למו ר' חנינא תר קרא בבנות ציון. הדא הוא דכתיב (ישעיה ג') ויאמר ה' יען כי גבהו בנות ציון ותלכנה נטויות גרון וגו' הויין שייפן ברומיהון ומהלכן בגסות הרוח. ותלכנה נטויות גרון כשהיתה אחת מהן לובשת את תכשיטיה, היתה מטה מכאן ולכאן את גרונה, בשביל להראות את תכשיטיה. ומסקרות עינים  ר' אסי דקיסרין אמר: שהיו משקרות את עיניהם בסיקרא.  ורבי שמעון בן לקיש אמר: בקלורית אדומה. הלוך וטפוף תלכנה - כשהיתה אחת מהן ארוכה, היתה מביאה שתי קצרות, אחת מכאן ואחת מכאן, כדי שתראה טפח על גביהן. וכשהיתה אחת מהן קצרה, היתה לובשת קרקוסין עבים, כדי שתראה ארוכה.  וברגליהם תעכסנה. ר' יוסי אומר: שהיתה צרה צורת דרקין על מנעליה.  ורבנן אמרין: שהיתה מביאה זפק של תרנגול, וממלא אותו אפרסמון, ונותנת אותו בין עקיבה למנעלה. וכשהיתה רואה כת של בחורים היתה דופקת עליו, והיה אותו הריח מפעפע בהן כארס הזה של עכנא. והיה ירמיה אומר להם: עשו תשובה עד שלא יבאו אויבים. אמרו לו: אם יבאו אויבים עלינו, מה הן יכולין לעשות לנו? הדא הוא דכתיב: (שם ה') האומרים ימהר יחישה מעשהו למען נראה, ותקרב ותבואה עצת קדוש ישראל ונדעה. דוכסא רואה אותי ונוטלני ומושיבני עמו בקרונין. אמרה לירמיה: נדע דמאן יהא קיימת או דילן או דיליה? וכיון שגרמו עונות ובאו שונאיהן, היו מתקשטות ויוצאות לפניהם כזונות, דוכסא רואה אותה ונוטל אותה. אפרכוס רואה אותה ונוטל אותה. איסטרטוליס רואה אותה ונוטל אותה. ומושיבה עמו בקירונין. אמר הקדוש ברוך הוא: ולא קימא דידי וקימא דילהון? מה עשה? (שם ג') ושפח ה' קדקד בנות ציון.  ר' אלעזר ור' יוסי בר' חנינא - ר' אלעזר אמר: הלקה אותן בצרעת, הא מה דאת אמר: (ויקרא י"ד) ולשאת ולספחת ולבהרת.  ר' יוסי בר חנינא אמר: העלה על ראשיהם משפחות משפחות של כנים.  ור' חייא בר אבא אמר: עשאן שפחות מכודניות. מהו מכודניות אמהן משעבדן.  ר' ברכיה וחלפי בר זביד בשם ר' איסי מהו "ושפח"? ושפע. כדי לשמור זרע קודש שלא יתערב בעמי הארצות. אמר הקדוש ברוך הוא: יודע אני שאין עובדי כוכבים בדילין מן הצרעת. מה עשה? (שם) וה' פתהן יערה. רמז הקדוש ברוך הוא למעיינם, והיה מוציא דם עד שממלא כל הקרונין. והיה אותו השלטון נועצה ברומח ונותנה לפני קרונין. והיתה קרונין עוברת עליהן ומפסקתן. הוא שירמיה אומר: סורו טמא קראו למו סורו סורו אל תגעו.  ר' אבא אמר: לשון יוני הוא סירון סירון.   כי נצו גם נעו    ר' חנינא אמר: לא גלו ישראל עד שניאצו להקדוש ברוך הוא.  ור' סימון אמר: לא גלו ישראל עד שנעשו בעלי מצות להקדוש ברוך הוא.
פני ה' חלקם החליקן מן מאה, מאה. מן מאתים, מאתים. דתמן צווחין למאתן מאתן.
עודינו תכלינה עינינו מה היו עושין עשרת השבטים? היו משלחין שמן למצרים, ומביאין תבואה ומשלחין לבבל, שאם יבואו שונאים יהיו להם כדי לסייען. הדא הוא דכתיב: (הושע י"ב) וברית עם אשור יכרותו ושמן למצרים יובל. פעם אחת באו שונאין ושלחו אצל פרעה נכה כשהוא מפרש בים הגדול. רמז הקדוש ברוך הוא לשלדותיהן והיו שטין על פני המים. אמרו אלו לאלו: מה טיבן של שלדות הללו? אמר להם: אבותיהם של אלו תחת אבותיכם עמדו, ועמדו והטביעו אותם במים. אמרו: וכך עשו לאבותינו, ואנחנו הולכים ומסייעין להם? מיד חזרו. הדא הוא דכתיב: (ירמיה ל"ז) הנה חיל פרעה היוצא להם לעזרה שב לארצו אל מצרים. לכך נאמר:בצפיתנו צפינו אל גוי לא יושיע:
צדו צעדינו מלכת ברחובותינו וגו'   חמשים ושתים שנה עשתה ביתר אחר חורבן הבית. ולמה נחרבה? על שהדליקו נרות לחורבן בית המקדש. ולמה הדליקו? אמרו: הבוליוטין שבירושלים היו יושבין באמצע המדינה, וכד הוה סליק חד מנהון לצלאה אמרו ליה בעית לאיעבדא בוליוטין? אמר להו: לא בעית לאיעבדא ארכונטיס. אמר להו: לא אמרי ליה מבגין דשמעינה דאית לך חד איסא את בעי מזבנא יתיה לי. אמר לו: לית בדעתי. והוה כותב ומשלח עוניתיה לבר ביתיה, אין אתי גבר פלוני, לא תשבקוניה מיעל לאיסיא, דהוא מזבנא לי. והוה אמר ההוא גברא: הלואי איתברת ריגליה דההוא גברא, ולא סליק להדא זויתא הדא הוא דכתיב: צדו צעדינו, צדיאה אורחא מלהלכא באילין פלטייאתא. קרב קצנו, קיצא דההוא ביתא. מלאו ימינו, יומא דההוא ביתא. אף אינון לא פשת להון טב, דכתיב: (משלי י"ז) שמח לאיד לא ינקה:
קלים היו רודפינו מנשרי שמים טרכינוס שחיק עצמות, ילדה אשתו בליל תשעה באב, והיו כל ישראל אבלים. נשתתק הולד בחנוכה. אמרו ישראל: נדליק או לא נדליק? אמרו: נדליק. וכל מה דבעי לימטי עלן ימטי. אדליקו. אזלון ואמרון לישן ביש לאשתו של טרכנוס: אילין יהודאין כד ילידת, הוון מתאבלין. וכד מייתי ולדא, אדליקו בוצינייא. שלחה וכתבה לבעלה: עד דאת מכבש ברבריין בא וכבוש אילין יהודאי, דמרדו בך. סליק לאילפא וחשיב למיתי בעשרה יומין, ואייתיתיה רוחיא בחמשה יומין. אתא ואשכחינון דהו ועסיקין בהדין פסוקא: (דברים כח) ישא ה' עליך גוי מרחוק, מקצה הארץ כאשר ידאה הנשר. אמר להו: אנא הוא נשרא דחשיבית למתי בעשרה יומין. ואייתיתני רוחא בחמשה יומין, הקיפן לגיונותיו והרגם. אמר לנשים: השמעו ללגיונותי ואם לאו אני עושה לכם, כדרך שעשיתי לאנשים! אמרו לו: עביד בארעאי מה דעביד בעילאי, מיד הקיפן לגיונותיו והרגן. ונתערבו דמים של אלו בדמים של אלו, והיה הדם בוקע והולך עד שהגיעו לקפרוס נהר.  על ההרים דלקונו ר' איבו אמר: שהיו דולקין אחר המעביות.  ר' יעקב דכפר חנין אמר: אלו שהציתו אש בירושלים.  ורבנן אמרי: אלו דולקיהן של ישראל לכך נאמר על ההרים דלקונו.
רוח אפינו משיח ה' רבי ור' ישמעאל בר' יוסי היו יושבים ופושטין במגילות קינות ערב תשעה באב שחל להיות בשבת. עם חשכה שיירו בה אלפא ביתא אחת. אמרו: אנו יוצאים וגומרין אותה למחר. וכשעלה רבי לביתו נכשל באצבעו. אמר על עצמו: (תהלים ל"ב) רבים מכאובים לרשע.  אמר לו ר' ישמעאל בר' יוסי: אלו היינו עוסקין בענין הזה והגיעך כך, כך הייתי אומר. עכשיו על אחת כמה וכמה.  רוח אפינו וגו' כיון שעלה רבי לביתו נתן על המכה ספוג יבש, וקשר עליה גמי בחוץ.  אמר רבי ישמעאל בר' יוסי: ממנו למדנו שלשה דברים: לא שספוג מרפא, אלא שהוא משמר את המכה. גמי מבית מוכן. ואין קורין בכתבי הקדש אלא מן המנחה ולמעלה, אבל שונין בהם ודורשין בהם. ואם היו צריכין לבדוק ולקרות מביאין וקורין.  שמואל אמר: חרס כל שהוא.  ר' זעירא בשם ר' שמואל אמר: מגופת חבית וחרסית מותר לטלטלן בשבת. השליכן לאשפה אסור לטלטלן בשבת.  (שם) והבוטח בה' חסד יסובבנו. ר' אלעזר בצראה ור' תנחום בשם ר' אחא אמרו: אפילו רשע וחוזר בו הקדוש ברוך הוא מקבלו. שנאמר: והבוטח בה' חסד יסובבנו:
שישי ושמחי בת אדום זו קיסרין. יושבת בארץ עוץ זו פרס. גם עליך תעבר כוס תשכרי ותתערי:
תם עונך בת ציון   ר' חלבו בשם ר' יוחנן אמר: טובה היתה הסרת טבעתו של פרעה על ישראל במצרים. מארבעים שנה שנתנבא עליהם משה. לפי שבזה היתה גאולה ובזה לא היתה גאולה.  רבי שמעון בן לקיש אמר: טובה היתה הסרת טבעתו של אחשורוש על ישראל במדי. מששים רבוא נביאים שנתנבאו בימי אליהו. למה? שבזה היתה גאולה ובזה לא היתה גאולה.  ורבנן אמרי: טובה היתה מגילת קינות על ישראל. מארבעים שנה שנתנבא עליהם ירמיה. למה? שבה נטלו ישראל איפכו שלימה על עונותיהם, ביום שחרב בית המקדש. הדא הוא דכתיב: תם עונך בת ציון, פקד עונך בת אדום.  אמר רבי פנחס בשם ר' הושעיה: למה נבראו היסורים? להתלות בית דאית להון למיזל. הדא הוא דכתיב: תם עונך בת ציון, פקד עונך בת אדום, גלה על חטאתיך. ודכוותיה: לקיים מה שנאמר (דברים ז') והסיר ה' ממך כל חלי וגו'.  ואמר ר' פנחס בשם רבי הושעיה: למה נבראו היסורין? להתלות בית דאית להון למיזל, הלא הוא דכתיב: ונתנם בכל שונאיך. ודכוותיה: (עובדיה א') חזון עובדיה, כה אמר ה' אלהים לאדום, שמועה שמענו מאת ה', וציר בגוים שלח, קומו ונקומה עליה וגו'. והדין: פסוקא תם עונך בת ציון, לא יוסיף להגלותך וגו'. סליק אלפא ביתא רביעאה.

Chapter 5

זכור ה' מה היה לנו     ר' יצחק פתח: (משלי ל') זרזיר מתנים או תיש.  בנוהג שבעולם, אדם מגדל שני זרזרין בתוך ביתו, אחד גדול ואחד קטן. כובש את הגדול לפני הקטן, בשביל לחוס על ממונו.  אמר רבי ברכיה: אמרו ישראל לפני הקדוש ברוך הוא: רבש"ע, הכתבת לנו בתורתך: (דברים כ"ה) זכור את אשר עשה לך עמלק. לי עשה ולך לא עשה? לא החריב את מקדשך?  רבנן אמרין: אמרו ישראל לפני הקדוש ברוך הוא: אנו שלך ואומות העולם שלך, מפני מה אין אתה חס על אומתך? ומלך אלקום עמו.  אמר רבי יצחק: אמרו ישראל לפני הקדוש ברוך הוא: שכחה מצויה בנו, אבל אין שכחה מצויה בך, ואין שכחה לפניך. לפיכך את זכור: (תהלים קל"ז) זכור ה' לבני אדום את יום ירושלים האומרים ערו ערו עד היסוד בה.  רבי אבא בר כהנא אמר: פגרו פגרו.  ור' לוי אמר: פנון פנון. מאן דאמר פגרו פגרו: הדא הוא דכתיב: (ירמיה נ"א) חומות בבל הרחבה ערער תתערער. מאן דאמר פנון פנון: הדא הוא דכתיב: עד היסוד בה אפילו יסודותיה מטון.  הביטה וראה את חרפתנו  ר' יודן אמר: הבטה מקרוב וראייה מרחוק. הבטה מקרוב שנאמר: (מלכים א' י"ט) ויבט והנה מראשותיו עוגת רצפים וראייה מרחוק שנאמר: (בראשית כ"ב) וירא את המקום מרחוק.  ר' פנחס אומר: הבטה מרחוק שנאמר: (תהלים פ') הבט משמים וראה. וראייה מקרוב שנאמר: (בראשית ל"ב) וירא כי לא יכול לו ויגע בכף ירכו.
נחלתנו נהפכה לזרים   באיזו הפכה? כמהפכת סדום. ירמיה קורא אותה: נחלתנו. ישעיה קורא אותה: (ישעיה ס"ד) בית קדשנו ותפארתנו. בא אסף ואמר: לא נחלתנו היא, ולא בית קדשנו ותפארתנו היא, אלא באו גוים לתוך שלך. הדא הוא דכתיב: (תהלים ע"ט) אלהים באו גוים בנחלתך טמאו את היכל קדשך, שמו את ירושלים לעיים:
יתומים היינו ואין אב  ר' ברכיה בשם ר' לוי אמר: אמר להם הקדוש ברוך הוא לישראל: אתם בכיתם ואמרתם לפני, יתומים היינו ואין אב, חייכם, אף הגואל שאני עתיד להעמיד מכם במדי, לא יהיה לו אב ואם. הדא הוא דכתיב: (אסתר ב') ויהי אומן את הדסה היא אסתר בת דודו. כי אין לה אב ואם.
מימינו בכסף שתינו פעם אחת עלו המציקים ונטלו פתן ויינן ושמנן ומימיהן, חזרו ומכרו אותם להם. אמרו: אוי לנו שנתקיים בנו הפסוק הזה: מימינו בכסף שתינו עצינו במחיר יבאו
על צוארנו נרדפנו אדריאנוס שחיק עצמות פקיד ואמר: אי דאתינן משכחנן שערא ביהודאי, ארימון ראשיה מיניה. הדא הוא דכתיב: על צוארנו נרדפנו.  דבר אחר: על צוארנו נרדפנו, על שבגדנו בצוארנו ביום צרה. יגענו ולא הונח לנו.  נבוכדנצר שחיק עצמות צוה לנובזראדן ואמר ליה: אלההון דאינון מקבל בעלי תשובה הוא, וידו פשוטה לקבל שבים. כיון דאת כביש להון, לא תשבקינן דיצלון. דלא יעבדון תיובתא ואלההון ירחם עליהון. וההוא גברא נחית בשחור אפין. אלא לא תהי מפלי עליהון. כיון דכבש יתהון כד הוה קאים חד מנהון, הוה נסיב ליה ומפסל ליה איברים איברים. טריף ליה קומיהון ואינון מהלכין בעל כרחיהון שלא בטובתהו.ן  אמר רבי יהושע בן לוי נבוזראדן הוא אריוך. ולמה נקרא שמו אריוך? שהיה נוהם על השביה כאריה, עד שהגיעו לפרת. כיון שהגיעו לפרת, אמרו להון: לחילותא, שבקינון דניחון די מן כדון לית אלההון חוזר עליהון. הדא הוא דכתיב: (תהלים קל"ז) על נהרות בבל שם ישבנו, גם בכינו עד לשם לא ישבנו:
מצרים נתנו יד אשור לשבוע לחם   מה היו עשרת השבטים עושין? היו משלחין שמן למצרים, ומביאין תבואה ומשלחין לאשור. שאם יבאו שונאים יהיו כדי לסייען. הדא הוא דכתיב: (הושע י"ב) וברית עם אשור יכרותו ושמן למצרים יובל:
אבותינו חטאו ואינם אמר להון הקדוש ברוך הוא: בדידכון קיימין.  דבר אחר: אמרו להון: קיימין בדילנא.
עבדים משלו בנו, אלו מצרים. פורק אין מידם, אילולי משה.  דבר אחר: עבדים משלו בנו, אלו ארבע מלכיות. פורק אין מידם, אילולי הקדוש ברוך הוא:
בנפשנו נביא לחמנו אמר רבי שמעון בן גמליאל הראשונים על ידי שהריחו מקצת צרתן של ארבע מלכיות קצרה רוחן. אבותינו כתיב בהון: (במדבר כ"א) ותקצר נפש העם בדרך. דניאל אמר: (דניאל ז') אתכרית רוחי אנה. ישעיה אמר: (ישעיה כ"א) על כן מלאו מתני חלחלה. ירמיה אמר: בנפשנו נביא לחמנו. אנו שנתונים בתוך ארבע מלכיות, על אחת כמה וכמה:
עורנו כתנור נכמרו תרין אמוראין: חד אמר כאילין כמריאתא וחד אמר כתנור שלא הוסק כל צרכו:
נשים בציון ענו נבוזראדן צוה לחיילותיו אמר להם אלההון של אלו שונא זמה הוא. הזהרו אל תגעו באשת איש. כיון ששמעו נשייא הויין אתיין ואמרן לגבר: מן דילנא אנן אכלן, ומן דילנא אנן מתכסים, אלא בלבד דיתקריא שמך עלן. הדא הוא דכתיב: (שם ד') והחזיקו שבע נשים באיש אחד וגו' בר מתלת נשים שנתעצלו ולא עשו כן, ונתענו. לכך נאמר: נשים בציון ענו בתולות בערי יהודה "בתלת" כתיב.
שרים בידם נתלו הוה אפוטרופא עלל לקרתא, והוה נסיב טבי דקרתא ותלי להון. בני אנש סבין הוון אתיין ומפייסין ליה עליהון, ולא הוה מקבל מינייהו. לכך נאמר: שרים בידם נתלו פני זקנים לא נהדרו:
בחורים טחון נשאו את מוצא שלא היה רחיים בבבל. וכשעלה נבוכדנצר הטעינן רחיים והורידן הדא הוא דכתיב: (שם מ"ג) למענכם שלחתי בבלה והורדתי בריחים כלם "ברחים" כתיב.  דבר אחר: בחורים טחון נשאו לשון נקיה הוא. כמה דאת אמר: (שופטים ט"ז) ויהי טוחן בבית האסורים ונערים בעץ כשלו - אמר רבי יהושע בן לוי שלש מאות תינוקות נמצאו חרוזים בשוכה אחת:
זקנים משער שבתו בחורים מנגינתם אמר רבי אבא בר' ירמיה: מזמריהון שבתו.
שבת משוש לבנו אמר רב חסדא: בראשונה כשהיתה אימת סנהדרין על ישראל, לא היו אומרין דבר נבלה בשיר. אבל משבטלו הסנהדרין. היו אומרים דברי נבלה בשיר.  אמר רבי יוסי בר' אבין בשם ר' חסדא: בראשונה כשהיתה צרה באה על ישראל, היו פוסקים כנגדה שמחה. משבטלה סנהדרין בטל השיר מבית המשתאות. שנאמר: (ישעיה כ"ד) בשיר לא ישתו יין. משפסקו אלו ואלו, שבת משוש לבנו, נהפך לאבל מחולנו.
נפלה עטרת ראשנו ר' ירמיה דשבשב נטל עטרת זית וקשרה בראשו. שמע שמואל ואמר: והא ניחא ליה דאיתרים רישיה ולא עביד כן! הות: (קהלת י) כשגגה שיוצא מלפני השליט. וכן הוה ליה. לכך נאמר: נפלה עטרת ראשנו, אוי נא לנו כי חטאנו:
על זה היה דוה לבנו ר' שמלאי אמר: צער גדול נתן הקדוש ברוך הוא לאשה הזאת, מאחר שמשמרת ימי נדתה חוזרת ומשמרת ימי זיבתה.  ר' אלעזר בנו של ר' יוסי הגלילי אומר: האשה הזאת על ידי שפירשה מביתה ב' או ג' ימים, קורא אותה התורה דוה. הדא הוא דכתיב: (ויקרא ט"ו) והדוה בנדתה אנו שפירשנו מבית חיינו ומבית מקדשנו כמה ימים וכמה שנים, על אחת כמה וכמה שנקרא דווין! לכך נאמר: על זה היה דוה לבנו. למה? על אלה חשכו עינינו:
על הר ציון ששמם    וכבר היה רבן גמליאל ורבי אליעזר בן עזריה ור' יהושע ורבי עקיבא נכנסין לרומי ושמעו קול המונה של רומי מפוטליילוס עד מאה ועשרים מיל. התחילו הם בוכים ורבי עקיבא משחק. אמרו: עקיבא, אנו בוכים ואתה משחק? אמר להם: ואתם למה בכיתם? אמרו לו: לא נבכה, שהגוים עובדים עבודת כוכבים, להוון משתחוים לעצביהון ויושבין בטח ושאנן ושלוה, ובית הדום רגלי אלהינו היה לשריפת אש ומדור לחית השדה, ולא נבכה? אמר להם: לכך אני משחק. אם כן למכעיסיו, ק"ו לעושי רצונו.  פעם אחרת היו עולין לירושלים הגיעו לצופים וקרעו בגדיהם. הגיעו להר הבית וראו שועל אחד יוצא מבית קדשי הקדשים, התחילו הם בוכים ור' עקיבא משחק. אמרו לו עקיבא לעולם אתה מתמה עלינו אנו בוכים ואתה משחק? אמר להם אתם למה אתם בוכים? אמרו לו ולא נבכה? מקום שכתוב בו: (במדבר א') והזר הקרב יומת, והרי שועל יוצא מתוכו?! ועליו נתקיים הפסוק: על הר ציון ששמם שועלים הלכו בו. אמר להם: אף אני לכך אני משחק. הרי הוא אומר: (ישעיה ח') - ואעידה לי עדים נאמנים את אוריה הכהן ואת זכריהו בן יברכיהו. וכי מה ענין אוריה אצל זכריה? אוריה במקדש ראשון וזכריה במקדש שני, אלא מה אמר אוריה: (ירמיה כ"ו) כה אמר ה' צבאות ציון שדה תחרש וירושלים עיים תהיה. ומה אמר זכריה (זכריה ח'): עוד ישבו זקנים וזקנות ברחובת ירושלים ואיש משענתו בידו מרב ימים. וכתיב בתריה: (שם) ורחבות העיר ימלאו ילדים וילדות משחקים ברחבתיה. אמר הקדוש ברוך הוא: הרי לי שני עדים אלו, ואם קיימים דברי אוריה יהיו קיימין דברי זכריה. ואם יבטלו דברי אוריה יבטלו דברי זכריה. ושמחתי שנתקיימו דברי אוריה. ולבסוף דברי זכריה עתידין להתקיים, ובלשון הזה אמרו לו: עקיבא נחמתנו, תתנחם ברגלי מבשר.
אתה ה' לעולם תשב כסאך לדור ודור וכי יש ישיבה בלא כסא ויש מלך בלא מטרונה?
למה לנצח תשכחנו אמר רבי יהושע בר אבין ארבעה דברים אמר ירמיה: מאיסה וגעילה עזיבה ושכיחה. מאיסה וגעילה דכתיב: (ירמיה י"ד) המאוס מאסת את יהודה אם בציון געלה נפשך. והושב על ידי משה, דכתיב: (ויקרא כ"ו) לא מאסתים ולא געלתים. עזיבה ושכיחה דכתיב: למה לנצח תשכחנו תעזבנו לאורך ימים. והושב ע"י ישעיה, דכתיב: (ישעיה מ"ט) גם אלה תשכחנה ואנכי לא אשכחך.  אמר רבי יהושע בן לוי: ארבעה דברים אמר ירמיה מאיסה וקציפה עזיבה ושכיחה מאיסה הושב על ידי עצמו. דכתיב: (ירמיה ל"א) כה אמר ה' אם ימדו שמים מלמעלה ויחקרו מוסדי ארץ למטה, גם אני אמאס בכל זרע ישראל על כל אשר עשו נאם ה'. קציפה הושב על ידי ישעיה, שנאמר: (ישעיה נ"ז) - כי לא לעולם אריב ולא לנצח אקצוף.
השיבנו ה' אליך ונשובה   אמרה כנסת ישראל לפני הקדוש ברוך הוא: רבש"ע שלך הוא, השיבנו. אמר להם: שלכם הוא. שנאמר (זכריה ב') שובו אלי ואשובה אליכם נאם ה'. אמרה לפניו: רבש"ע שלך הוא, שנאמר (תהלים פ"ה) שובנו אלהי ישענו. לכך נאמר: השיבנו ה' אליך ונשובה חדש ימינו כקדם. כאדם הראשון כמאן דאמר (בראשית ג') ויגרש את האדם וישכן מקדם לגן עדן  דבר אחר: חדש ימינו כקדם כמאן דאמר: (מלאכי ג') - וערבה לה' מנחת יהודה וירושלים כימי עולם וכשנים קדמוניות כימי עולם, זה משה, דכתיב: (ישעיה ס"ג) - ויזכור ימי עולם משה עמו וכשנים קדמוניות כשנות שלמה.  רבי אומר: כימי עולם, כימי נח שנאמר: (שם נ"ד) - כי מי נח זאת לי. וכשנים קדמוניות כשנות הבל שלא היתה עבודת כוכבים עדיין בעולם:
כי אם מאוס מאסתנו קצפת עלינו עד מאד אמר רבי שמעון בן לקיש אם מאיסה היא, לית סבר, ואם קציפה היא, אית סבר, דכל מאן דכעיס - סופיה לאיתרציא.  סוף מדרש מגילת איכה