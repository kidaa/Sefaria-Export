Chovot HaLevavoth Introduction
חובות הלבבות הקדמה
חובות הלבבות
 רבינו בחיי ב''ר יוסף זצ''ל



חובות הלבבות הקדמה

Part 1



Section 1

הקדמה.
אמר המחבר: ברוך יי אלהי ישראל, אשר לו יאות ענין האחד האמתי, הקדמון במציאותו, המתמיד טובתו, אשר ברא כל הנמצאות לאות על אחדותו, ויצר יצירות לעד על גבורתו, והחל חדשות להעיד על חכמתו וגדל טובו, כדכתיב
(תהלים קמה, ד): דור לדור ישבח מעשיך וגבורתיך יגידו, וכתיב (תהלים קמה י-יב): יודוך יי כל מעשיך וחסידיך יברכוכה, כבוד מלכותך יאמרו וגבורתך ידברו להודיע לבני האדם גבורתיו וכבוד הדר מלכותו.
והגדולה שבטובות, אשר היטיב בהם הבורא לעבדיו המדברים, אחרי המציאו אותם על תכונות הכרתם בהן גמורה והבנתם שלמה, היא החכמה, אשר היא חיי רוחם ונר שלכם, והמביאה אותם אל רצון האלהים, והמצלת אותם מקצפו בעולם הזה ובעולם הבא, כאשר אמר הכתוב
(משלי ב, ו): כי יי יתן חכמה מפיו דעת ותבונה, ואמר אליהוא (איוב לב, ח): אכן רוח היא באנוש ונשמת שדי תבינם, ודניאל אמר (דניאל ב, כא): יהב חכמתא לחכימין ומנדעא לידעי בינה, ואמר הכתוב (ישעיהו מח, יז): אני יי אלהיך מלמדך להועיל מדריכך בדרך תלך.

Section 2

והחכמה מתחלקת לשלשה חלקים. החלק הראשון חכמת היציות, שקורין לה לשון ערב אלעלם אלטבעי, והיא חכמת טבעי הגופות ומקריהן. והחלק השני היא חכמת השמוש, שקורין לה בלשון ערבי אלעלם ריאצ'י, והיא חכמת המנין והשעורים, וחכמת הכוכבים, וחכמת הנגון הנקראת מוזיקא. והחלק השלישי קורין לה בלשון ערבי אלעלם אלאהי, והיא חכמת האלהות, והוא דעת האל יתברך ודעת תורתו ושאר המשכלות כנפש וכשכל וכאישים הרוחניים.
וכל חלקי...

Part 2



Section 1

השער הראשון: שער היחוד
בבאור אפני חיוב יחוד האל יתברך בלב שלם
אמר המחבר: 