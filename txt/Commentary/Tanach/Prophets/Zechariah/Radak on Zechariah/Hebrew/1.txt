Radak on Zechariah
רדק על זכריה
1
http://www.daat.ac.il/daat/olam_hatanah/mefaresh.asp?book=25&perek=5&mefaresh=radak



רדק על זכריה

Chapter 1



Chapter 2



Chapter 3



Chapter 4



Chapter 5



Verse 1

ואשוב, מגלה עפה - ראה במראה מגילה אחת שתעוף באויר.  וכן תרגם יונתן: מגילה פרחא.

Verse 2

ויאמר, ארכה עשרים אמה ורחבה עשר באמה -לא נתברר על איזה זמן נאמר זאת הנבואה ונראה כי על זמן הנביא נאמר כי ראינו בספר עזרא הרבה עבירות שהיו בידם ועל הגנבה ועל שבועת שקר יצאו זאת האלה כי הגנבה אע"פ שאינה חמורה כשבועות שוא ושקר ממנה יבא לידי שבועת שקר ומה שראה מידת ארכה ומדת רחבה פירש המפרשים כי ראה אותה יוצאת מאולם הבית שהיה ארכו עשרים ורחבו עשר כבנין שבנה שלמה ואע"פ שהיה חרב אז והמגילה הזאת יצאה משם שהיתה שם פרושה כמדת האורך והרוחב וזהו שאמר: היוצאת והוצאתיה.


Verse 3

ויאמר, זאת האלה - הקללה.
על פני כל הארץ - ארץ ישראל. 
ותרגם יונתן: דא מומתא דעתידה למיפק, וזו כענין מגילה שראה יחזקאל שהיתה כתובה פנים ואחור וכן זאת המגלה הייתה כתובה מזה ומזה והיתה כתובה מצד אחד כל הגונב נקה ומצד אחד כל הנשבע נקה ופירש כמוה כמו: כמוך כפרעה, כמוני כמוך, ר"ל כי המגלה הייתה כתובה באלה ובקללה מצד זה כמו מצד זה ומצד זה כמו מצד זה ופירש נקה נכרת כמו ונקה לא אנקך נקה מבנין נפעל, אף על פי שהארכתי להם עד עתה מעתה יקבלו פורענותם כי הגיע זמנם, לפיכך יצאה זאת המגלה והנביא ראה המגלה ולא ראה הכתוב בה כמו יחזקאל, עד שאמר לו המלאך כי כח הנבואה הייתה הולכת ודלה, לפיכך היו מראות זכריה סתומות ובחגי זכריה ומלאכי פסקה הנבואה.

Verse 4

הוצאתיה - האלה הזאת הוצאתיה להעניש מעתה הגונב והנשבע ולא אאריך להם עוד.
ולנה בתוך ביתו - תשכון האלה בתוך ביתו עד שתכלה אותו ואת עצי ביתו ואת אבניו.